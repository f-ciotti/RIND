"filename","nome","titolo","anno","chunk","DIL"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","﻿Giovanni Battista Cereseto Storia della Tonia. Racconto Nell'ora della ricreazione donna Vittoria, secondochè aveva più giorni prima promesso alle alunne, scendeva in compagnia loro nel giardino.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Le quattro giovinette premurose e liete accompagnavano la Tonia, e quando giunsero nel boschetto dei figli, si disposero lungo i sedili di pietra facendo sedere in mezzo la vecchia, che proponevasi di narrar loro brevemente la storia della sua vita. Dopo la scena della vigilia di Natale, in cui le giovani, e principalmente l'Enrichetta, avevano addolorato con un insulto villano quella povera vecchia, essa aveva guadagnato molto sul conto; imperocchè quell'anime bennate per rifarla comecchesia andarono a gara nello aiutarla, verificando alla lettera quel vecchio adagio: che le disgrazie giovano pure a qualche cosa. Quando adunque essa vide che tutte erano intente e desiderose di udirla, facendo un leggero inchino a donna Vittoria, come in segno di chiederle licenza d'incominciare il suo racconto, prese a dire come segue: Io non vorrei, signorine gentili, che dalla mia narrazione v'imprometteste qualche cosa di grande e di meraviglioso.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La storia della mia vita è la cosa più semplice del mondo; nè mi sarei per avventura indotta mai a compiacervi, se per una parte non me ne aveste domandato con tanta istanza, e se non avessi per l'altra sperato di tornarvi di qualche utile. Ma ora poichè così piacevi, vedrò di sdebitarmi alla meglio, e almeno di sbrigarmi quanto più presto mi venga fatto, per menomarvi la noja d'una narrazione poco interessante, e forse anche il dispiacere d'aver voluto conoscere una storia tessuta di falli dolorosi e pieni di amarezza. Io fui la figliuola di un onesto ed agiato contadino, e sarei per avventura parula degna d'invidia, se i miei natali non fossero stali segnati da una disgrazia forte a vincersi; perocchè la madre mia morì appunto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","nel darmi alla luce; e il padre non molto dopo menò per seconda moglie una donna, che non volle o non seppe prendermi amore, e fini col trattarmi a guisa d'una straniera ed importuna. Io gli guastavo a mezzo gli avari disegni di far ricca la famiglia propria, che in un con lei rodeva le sostanze di mio padre. Non vi narrerò pertanto quale fosse la mia fanciullezza, e quanti amari bocconi mi toccasse d'ingoiare senza lagnarmene, perchè comunque potessi aver ragione, il padre non avrebbe voluto difendermi, e alla matrigna non sarebbe fallita l'opportunità di punirmi più gravemente.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questa prima disavventura mi riuscì tanto più fatale in quanto che resemi cupa, difficile, vendicativa e sospettosa. Non è possibile a dirsi qual genere di martirio sia quello di non trovare mai un cuore amico, il cuore d'una madre, a cui comunicare i vostri dolori, le allegrezze vostre; il crescere in mezzo alla famiglia come una straniera, e non udir mai mai una voce amorosa che vi consoli se per caso avete un dispiacere o una fantasia malinconica. Se mia madre fosse vissuta, parmi ch'io sarei stata ben migliore, o avrei per tempo superati molli difetti di carattere.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La voce materna ha una potenza, a cui non si può resistere quando si abbia un tantino di cuore. Allorchè crebbi in età non mi mancarono i cattivi consiglieri, che mi suggerivano di far valere le mie ragioni, e rispondere dobitamente a quella malaugurata, che infine de' conti viveva del mio; ed io irritata dalle lunghe mortificazioni, seguii anche troppo fedelmente quei pessimi avvisi, riducendo in poco d'ora la casa nostra in un vero campo di battaglia. Voi avreste udito un brontolio perpetuo, una vicenda non interrotta di domande insolenti, di risposte anche più amare; insomma un vero tramestio da diavoli.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Una casa in discordia è proprio l'immagine dell'inferno, dove non si trova alcun ordine ed un orror sempiterno. Mio padre, che era una buona pasta d'uomo, tentò sulle prime di mettere qualche parola di pace; qualche volta perdette pazienza e andò in bestia a segno di suonar bene tanto me, quanto la moglie, ma in ultimo, ossia disperazione di riuscire a buon termine, ossia stanchezza dell'età, ci lasciò il campo aperto, s'andò fuor di casa buona parte del giorno per non rompersi il capo con altre noje. Educata dunque a questa scuola immortale di scandalosi dissidii, io mi usai indocile ad ogni maniera di giogo; e circuita da cattive compagnie, benchè non fossi rolla a mali costumi, ebbi presto una fama mo'to dubbia nel contado, e mi vidi tenuta a riguardo, dai vostri conoscenti, che a buon diritto temevano il mio contatto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","I mali costumi si appiccano come una spezie di contagio. La mala voce era, com'io diceva, più grave del fatto; ma le insidiose parole della matrigna davano ad essa una taccia di vero, che la mia condotta disgraziatamente non poteva smentire. Venuta a tale estremo parvemi opportuno di prendere anche un' estrema risoluzione sposandomi contra la volontà di tutti ad un giovinastro che mi bazzicava intorno, tanto per vezzo di seguire il mio naturale talento, e si ancora per tormi al tormento d' una guerra domestica e disgustosa.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Mio padre ne fu addolorato nel profondo dell' animo: ma l'implacabile matrigna, anzi che porgergli una parola di consolazione, lo inviperi tanto contro di me, che indusselo a farle una donazione di tutto il suo, riducendosi da per sè medesimo al verde. Questo era il passo a cui già da lungo tempo l'attendeva, spingendovelo con ogni arte più schifosa. In breve per tanto trovossi egli medesimo caduto nella più crudele schiavitù, e quella rea femmina levò così superbamente la cresta, ch'io fui bandila, per sempre dalla casa paterna, e privata anzi d'ogni speranza per l'avvenire.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Se Iddio pagata mi avesse a misura della mia condotta io dovea essere ben più disgraziata di quello non fossi; ma insomma mio marito senza essere cattivo per indole, riusciva quasi intollerabile per le pessime abitudini contratte da una vita licenziosa e scioperata. Egli lavorava in un lanificio, guadagnava di che vivere con qualche larghezza; ma il giuoco e la bettola lo riducevano molte volte agli estremi, e allora diveniva litigioso, duro e insoffribile; rubava in casa e vendeva quanto venissegli alle mani, e sciupava in un giorno, in un'ora tutto il risparmio d' una settimana. Finchè fummo soli la cosa cammino tra bene e male alla meglio; ma quando io diedi a luce una figliuola, e le spese domestiche si aumentarono, allora cominciai a sentire il peso della povertà, e a pensare seriamente all' avvenire.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il divenir madre parve che cangiassemi natura: io divenni provvida, altenta massaja; non mi rincresceva di spendere tutto il giorno filando, e di raccomandarmi benchè inutilmente agli amici, al marito, e finalmente anche all'odiosa matrigna. Questa umiliazione mi costò molto; ma l'amor materno guarisce la superbia, e non conosce difficoltà. Se quella donna sortita avesse una men triste natura sarebbesi allora intenerila, ed avrebbe colto il destro di far la pace; ma in quella vece mi ributtò villanamente, facendomi passare una notte intera fra il dolore d'aver fallito nelle speranze, e la rabbia d'essermi inutilmente umiliata.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In questo mezzo mio padre si ammalò gravemente, ed io ebbi la fiera angoscia di non potermi avvicinare al suo letto per dargli un ultimo addio, e chiedergli perdono delle amarezze sofferte per mia cagione. Iddio rimerilava con giusto ma terribile castigo la passata condolta. Ancora per accrescimento di rimorsi venni a sapere ch'egli aveva più volle domandato di me, che avrebbe voluto lasciarmi una parte dell'aver suo; ma la moglie vegliò con tanta cura, che ciò non fu possibile, e sofferse che morisse nell'amara credenza che io mi ricusassi di vederlo.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dopo tanti anni questo pensiero è bastante a farmi piangere ! Mio marito che di questi segreti dolori non teneva un conto al mondo, seguita la morte di lui, cominciò a dire che l'eredità era nostra, che dovevasi tener per nulla la donazione, e che al postutto sentirebbesi in quella di farsi colle proprie inani ragione quando i tribunali negassero di darci ajuto. A tutti gli altri mali si aggiunse dunque il cancro delle liti, che ci spolpò sino alle ossa.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Certi avvocati imbroglioni ci tennero a bada finchè avemmo un po' di vivo, e finalmente ei cantarono tondo, che la cosa era disperata, e che vi volevano delle ingenti spese, senza però la certezza di spuntarla; che pertanto sarebbe il miglior partito di cessare affatto, e ricorrere agli amici per trovare una via qualunque di conciliazione. Benedetto (è il nome di mio marito) montò sulle furie; e una sera che tornò a casa mezzo ubbriaco, trovando ch'io non aveva preparata la cena per manco di denari, suonemmi di molte percosse, e poi uscì precipitoso di casa, risoluto di fare un colpo disperato con quella maledetta, siccome egli soleva chiamare mia matrigna. Diffatti con un pensiero veramente riprovevole recossi risolutamente in quella casa, pestò bestialmente quella vecchia maligna, s'impadroni a forza di quanto aveavi di meglio, é si partì.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quell'atto era ben più grave di quello non avesse immaginato tra i fumi del vino; i quali appena svaporárono, gli apersero il vero così terribilmente, che egli medesimo ne fu spaventato. Nè quei timori erano sragionevoli; perchè la giustizia messa subito in sull'avviso, tenne sulle tracce; sì che in breve io mi vidi segnata come la moglie del bandito. Io non saprei esprimervi, o giovinette, quali angosce provassi durante quei giorni.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ora mi riferivano che mio marito era caduto nelle mani dei birri, ora che era accusato d'un furto nuovo, ora finalmente che sarebbe gettato per sempre in una prigione; cose e novelle che mi empivano l'animo di spavento, e mi facevano desiderare la morte. Dopo parecchi mesi (erano forse le due), mi capitò d'improvviso in casa mentre era alzala presso il lettuccio della mia Maddalena, e mi disse: Tonia, sono venuto a congedarmi per sempre. lo non seppi rispondere che gettandomi al suo collo, e piangendo dirottamente.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In si breve lasso di tempo egli era tanto mirabilmente trasformato, che a fatica avrei potuto riconoscerlo se non avesse parlato. Era pallido, cogli occhi infossati, la barba lunga, la chioma ispida e inculta, inquieto e sospettoso come se temesse ad ogni tratto di venir colto; il rimorso e la paura della pena consumavapó quell'uomo, che pur aveva la salute d'un gigante. Ma vedendo ch'io non poleva rispondergli, e pur premendogli di fuggire quanto prima, ricominciò di nuovo: Tonia, io sono costretto a congedarmi per sempre, o almeno fino a che il tempo abbia cancellata la memoria di quella notte esecrata, o altre azioni mi abbiano rigenerato alla società.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Veramente io non era nato al delitto; ma le circostanze mi trassero nell'abisso, ed infamarono forse per sempre. Per me ormai non avvi un partito di mezzo, o la fuga a galera. Tuttavia non volli partire senza prino vederti, e senza baciare questa nostra bambina innocente?-Cosi dicendo, diede anch'egli in uno scoppio di pianto, baciò la piccoletta Maddalena, mi chiese perdono dei dolori ch'io soffriva ed avrei sofferti per cagion sua..... e mi abbandonò.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io mi dimenticai di narrarvi come per sopraccarico di mali mi trovassi incinta, e un mese dopo questa scena dolorosa partorissi un'altra bambina, cui posi nome l'Addolorata, pensando a quella Madre dei dolori, la quale era ormai l'unica mia protettrice. O buone giovinette, io veggo bene che voi siete intenerite sino alle lagrime; eppure la mia parola è ben lungi dal potervi descrivere anche la minor parte delle angosce da me sofferte in quei giorni! Povera Tonia!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","sclamò Ottavia che non poteva trattenere due grosse lagrime che le brillavanó sugli occhi. E noi abbiamo potuto insultarvi - ripigliò Amalia. Non crediate, disse la vecchia, che una parola possa offendermi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dopo tante prove, di cui le narrate fin qui non sono che le men gravi, io sono divenuta quasi insensibile. Le sventure troppo prolungate istupidiscono! O mio Dio e voi avete voluto ch'io vivessi tanti anni... ma sia fatta la vostra volontà!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Tonia riandando così colla mente le miserie venute dopo, siccome colpita di paura, si coperse colle mani la faccia, e rimase un buon tratto in silenzio prima di riprendere il filo della narrazione interrotta. Rimasta sola e presa di mira o venuta in uggia al contado siccome moglie d'un bandito per delitti, senza mezzi di procacciarmi secondo avrei desiderato una sussistenza onorata, risolvetti di traslocarmi nella non lontana città, lusingata dalla speranza di vivere più agevolmente e più ignota, e di preparare un'educazione alla Maddalena, la quale cominciava a crescere piena di bontà ed intelligenza. Diffatti non mi falli all'uopo il soccorso d'una mia vecchia conoscenza, la quale nei primi tempi imprestommi un cantuccio del suo tugurio, e mi ajutò a trovar qualche po' di lavoro da persone caritatevoli, che mi davano da filare, e mi chiamavano a qualche piccolo servigio.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Durante il giorno io correva qua e là, mentre la mia buona ospite vegliava sulle mie due angiolette; la notte poi io l'impiegava in buona parte à filare, negandomi ogni riposo, onde procurarmi di che vivere, e dare una mano eziando alla mia buona compagna. Tuttavia per quanto mi adoperassi, ed essa facesse le viste di non disagiarsi, era ben facile ad intendere che l'ospite non avrebbe potuto sopperire lungamente coi sottilissimi guadagni; laonde vennemi in animo di separarmi, e vivere da per me sola. Quell' egregia amica non cedette che a forza; e quando una volta fu persuasa de la mia ferma risoluzione, si pose meco a fantasticare intorno alla via da scegliersi, e ai provvedimenti che paressero più indispensabili.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dopo lunghi dibattimenti vennesi finalmente a quella di mettere un banchino da fruttaiola; il che per una parte avrebbemi fornito di che vivere, e per l'altra dato agio sufficiente di filare nelle ore di riposo dopo il mercato; oltre a che presto avrei avuto un valido soccorso nella mia piccola Maddalena, Fermato questo punto, non si perdette un momento: i padroni che io serviva puntualmente mi avanzarono per carità qualche somma da restituirsi a poco a poco, e mi allogarono una casuccia, lasciandovi gentilmente qualche vecchio mobile più indispensabile. Questa nuova condizione, paragonata colle passate miserie e dolori, parvemi tanto agiata e soave, che mi rifeci subito anche della pelle. Colla mia piccolina alla poppa, e colla Maddalena seduta a piedi miei sovra uno sgabelletto, fo vegliava tutto il giorno al mio banchino alle gramente, chiamando le fantesche a comperare, invitando i fanciulli che passavano, e menando Insomma un chiasso da non dirsi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il nome della Tonia fu in breve conosciuto a tutta la città, come quello della più elegante ed onesta fruttajuola; ed io me ne teneva; perchè cominciando dalla regina sino alla pezzento che mendica il pane giornaliero, tulli hanno il loro bricciolo d'amor proprio. I guadagni non erano larghissimi, ma insomma io potei risparmiare tanto da rifare un po'meglio la mia topaja, da pagare i miei debiti, e mettere insieme anche un po' di guadagno per l'avvenire. Se fossi contenta del fatto mio lascio pensarlo a voi io cominciava a ricantare le canzoncine della mia giovinezza, e somigliava un'altra volta a quella spavalda di Tonía, che nel nativo villaggio aveva già menato a' di suoi tanto fracasso.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Solo il cuore era cambiolo: in quel tempi era una sguaialaecia, e ora (non faccio per vantarmi) parevo trasmutata da capo a piedi in una buona madre di famiglia; o, per meglio dire, le disgrazie mi avevano duramente ammaestrata. Senonchè in questo mezzo un nuovo e fierissimo colpo doveva farmi presentire che le prove non erano ancora compite, e che io avrei dovuto bere il calice dell'amarezza sino alla feccia. La minore figliuola mia fu assalila da una febbre tanto maligna, che in brevi giorni la vidi spirare fra le mie braccia con quello spasimo di cuore, che non saprei esprimervi a parole.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La perdita degli averi può col tempo ripararsi; ma quando voi vedete calare la terra sul capo dei vostri cari, allora voi perdete ogni speranza, e vi sembra che la crudele ferita non sia mai più per rimarginarsi. Il cuore d'una madre poi è temprato diversamente da quello di tutti gli altri; un dolore piccolo per gli uni, per una madre si muta in uno spasimo mortale; un colpo di cui questi appena si risentiranno, in quella fa una piaga profonda e quasi insanabile. Io durai dei mesi che mi svegliavo la notte, cercando colle braccia tese la mia piccola Addolorata; allorchè dissipavasi l'illusione materna, piangevo delle lunghe ore nè più nè meno che se l'avessi perduta in quel pianto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Nelle domeniche, traendomi per mano la Maddalena, io mi recavo a visitare il cimitero, e a ribaciare quella zolla che copriva per sempre la figlia mia, educandone i fiorellini silvestri che vi crescevano su, quasi che ella dovesse compiacersene. Quell'angioletta della Maddalena senza pensarvi mi accresceva il dolore e mi faceva piangere colle più innocenti domande. Figuratevi che alle volte mi chiedeva, se la sorellina non avesse paura di rimaner sola in quel cimitero; se e quando sarebbe tornata in casa e finalmente se il Paradiso, dov'era ita, trovavasi lontano molto dalla nostra città.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io finiva sempre col lagrimare, e collo stringermi fra le braccia la fanciulla superstite, come se avessi temuto che alcuno volesse involarmela. La Maddalena era infatti l'unica mia consolazione. Ella cresceva bella come una rosa di primavera, ingenua e candida come un giglio: una sua parola, un suo sorriso bastavano a cacciare in bando la malinconia d'una giornata; un suo bacio io non l'avrei scambiato colla corona d'una regina.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quando fu grandicella cominciò a governare la casetta nostra col senno e l'avvedutezza d'una buona madre di famiglia; curava alcuni vasi di fiori che adornavano le finestre; e aveva cura di apparecchiare secondo le stagioni un mazzolino di garofani, di rose o di viole nel mezzo della parca mensa, sapendo che la vista dei fiori recavami gran diletto. Queste piccole gentilezze che vi paranno inezie, mi andavano all' anima; perciocchè le carezze d'una figliuola imparadisano il cuor d'una madre. Intanto io cominciava ad usarla di venire anch'essa al mio banchino, e ne avrei sicuramente ricevuto un grande soccorso, se una mia vicina non avessemi saviamente avvertita, sarebbe stato più prudente avviarla per un'arte, mentre poscia non mancherebbe il tempo di condurla meco.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quando una fanciulla (diceva ella) conosce un'arte, gli è come se avesse una buona dote, e può sempre venirle in acconcio, per quanto di presente non voglia usarne. Anche le figliuole dei ricchi dovrebbero, apprenderne una; perchè l'avvenire non si conosce e un rovescio di fortuna può renderci utile ciò che s'imparò per ricreazione. Quanti dal sommo dell'agiatezza non si videro cadere nell'estremo d'ogni miseria?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quanti cominciarono con una vita molle e spensierata, e finirono con doversi procurare il vitto lavorando! - La saviezza di queste osservazioni, che si erano in parte avverate per me medesima, indussemi ad acconciare per tempo la Maddalena presso una buona crestaja che presele amo. re, e la si tenne come una figliuola, educandala accuratamente, insegnandole l'arte nella quale vinse in brev'ora le compagne si per la diligenza e lo studio che poneva nell'opera, e si per la svegliata intelligenza di che il cielo e la natura l'avevano a dovizia fornita.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io breve l'arte nuova cominciò a fruttarci bene; il che aggiunto ai sottili guadagni del banchino formavano tal somma da migliorare molto la nostra condizione, e da fornirci di che aumentare il lusso della nostra casetta, la quale poteva oramai dirsi il modello delle abitazioni popolane. Io non avrei osalo veramente sperare di più, e potevo vantarmi d'aver fatto dei passi giganteschi sotto l'ali della fortuna, quando Iddio piacquesi d'ajutarmi ancora da quella parte da cui avrei meno sperato. Erano passati molti anni, dacchè le disgrazie narrate innanzi m'avevano bandita dal villaggio nativo; ed io o fosse vergogna del passato, o dispetto dei dolori sofferti, o finalmente la distanza e le occupazioni, non aveva mai o potuto o voluto ritornarvi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Una nuova generazione era ivi cresciuta, e il mio nome era per poco dimenticato da tutti; ma non dal buon Curato della chiesa, il quale, quando mia matrigna già vecchia molto venne in grave pericolo di morire, colse il buon destro, le parlò di me, delle sue obbligazioni e della necessità di stringere la pace, rinunziando alle vecchie nostre cagioni di animosità. La paura della morte è un gran che per noi poveri uomini pertanto quella traviata si fece coscienza, e ad onta delle insinuazioni pei parenti, che le stavan attorno e volevano mandarla a casa del diavolo con una ingiustizia sull'anima, mi legò una buona somma, domandando anche di vedermi. Per altro ci volle molto, essendo che una vecchia passione non si sterpa così leggermente, e cambiasi a poco a poco in natura.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io fui dunque avvisala segretamente e subito dal Curato, e senza mettere tempo in mezzo mi preparai a recarmi sul luogo in compagnia della figliuola. Oggidi non mi dispiaceva di lasciarmi vedere da' miei compaesani, mercè che io poteva, come si suol dire, mostrare faccia e far loro vedere, che al postutto non era quella pessima ch'è mi credevano, e che Iddio non mi aveva abbandonata. Vi confesserò poi ingenuamente che il pensiero della figliuola mi faceva un po' di vanità.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ella aveva una cert'aria di signoria e dei modi gentileschi e graziosi, che le davano un'aria imponente; parlava bene, danzava con agilità, e cantava con espressione delle arie imparate nella bottega della crestaja, Insomma io voleva vendicarmi delle umiliazioni patite; errore e superbia della quale venni più tardi meritamente punita. Comunque ciò sia, un bel giorno di sabbato abbandonai la città, prendendo a nolo un calessino, affinchè ci guidasse sino a piè. dei monti col proponimento di non fermarmi più di due o tre giorni, e tornare quanto prima alle usate nostre occupazioni.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io vi confesso, o mie signorine, che allorquando rividi dopo tanti anni la cima delle native montagne, e quei luoghi campestri, dove io aveva passata la mia giovinezza, mi sentii tutta commossa dentro il profondo dell' anima. Ogni cespuglio, ogni pianta, ogni casa che io veniva mano mano scoprendo, mi parea avessero una voce, e chiudessero una memoria; ed io le segnava coll' indice alla Maddalena, narrandole con un'infantile compiacenza certe storielle, che forse non avevano di sugo. Quando poi vennemi udito distintamente l'arguto suono della campana, mi feci il segno della croce, e sorrisi, dicendo: È sempre la medesima campana, che fanciulla chiamavami alla chiesa!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quante avventure, quante vicende sono passale da quei giorni!-Maddalena, noi dobbiamo innanzi tutto recarci appunto alla chiesa per ringraziare la miracolosa Madonna della Rosa, che mi ha conceduto tanto di vita da rivedere ancora una volta il suo santo altare. D'altra parte colà sono sepolti mio padre e mia madre, che per disavventura io non conobbi. Era imminente il tramonto quando noi abbandonammo il calessino per cacciarci soletti e allegramente su per l'angusta gola dei monti; laonde io aveva tutto l'agio di spiegare mano a mano alla figlia quanto mi frullava pel capo; a misura che questo o quell'og.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","getto ci passava dinanzi agli occhi. Figuratevi, erano inezie, vere inezie da bambini, come or vi dicevo; e tuttavia ambedue ci prendevamo interesse, quasi che le fossero cose di gran conto. Per esempio, segnando la punta d'un'acuta roccia, io diceva; Dal ciglione di quella rupe io mi calai una volta con rischio della vita, per dar prova alle compagne di agilità.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Sotto quel leccio solevamo novellare lungamente nelle sue serene nottate d'autunno, Lungo quel fiorito pratello, tu, Maddalena, imparaste la prima volta a svincolari dalle braccia materne, e a camminar tentennando su' tuoi piedini. Quel giorno fu per me una gran festa, -Cosi parlando io baciava la Maddalena. In questo mezzo noi giungemmo sul piazzale della romita chiesetta, dove fummo squadrati ben bene da una masnada di ragazzi, che giocavano e si trastullavano; ma non fummo riconosciuti.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Era la gente nuova che crescea su per cacciar via la vecchia generazione. Mi avvicinai ad uno di essi, il più grandicello, che aveva una e nota fisonomia, gli chiesi, per l'appunto; Ehi! buon fanciullo, di chi sei figlio?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","— Il ragazzo mi squadrò come stupido, e rispose; — Son figlio di Giuseppe del Meo, — Quello che ora abita sulla collina dei faggi? ripigliai io, rispose. Ebbene, ripresi alla mia volta; gli dirai, che la Tonia di Menico gli manda un saluto di cuore, Ma.... dimi, perchè le campane suonano a lutto?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Gli è morto forse qualcuno? Quest'oggi, entrò a dire il fanciullo, portarono in chiesa la Pelagia, che noi dicevano per sopranome la vipera. La è morta?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","chiesi maravigliata. Jeri a quest'ora, che Iddio, l'abbia in gloria. Io mi sentii dare una stretta al cuore dopo queste parole.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Perchè mio? domandò Adele con curiosità alla narratrice. Dunque, disse Enrichetta, ella morì senza poter rinnovare la pace con voi?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Così è, rispose la vecchia; - Iddio volle punirci dello scandalo che avevamo dato a quei buoni popolani colle nostre discordie. Allora compunta entrai nella chiesa quasi piangendo, e vidi infatti un modesto funerale apparecchiato pel giorno venturo; e pregai lungamente per la pace eterna di quella donna, che mi aveva vivendo avversata così fieramente, ma che io non odiava. Del resto quand'anche ciò fosse stato, avrei messo da banda ogni motivo di rancore, mentre il conservarlo in quel punto sarebbemi veramente paruto un sacrilegio.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dinanzi agli altari di quel Dio che accoglie tutti, in quella chiesa dove io era stata battezzata, presso quelle balaustre dove avevo ricevuta la prima comunione, avrei potuto senza colpa risuscitare un astio malaugurato, the infine era stato la cagion prima dei nostri dolori? Anche la Maddalena pregó meco; ed uscimmo di chiesa che il giorno imbruniva. Io non vi dirò ciò che provassi avvicinandomi alla casa paterna, perocchè allora la Maddalena stessa, vedendomi tanto soprappensieri, non osava volgermi la parola, lasciandomi fantasticare a talento.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma le soavi impressioni svanirono bentosto come appena posi piede dentro la casa, dove erano raccolti i parenti della morta, che si disputavano con ira le reliquie dell'eredità, maledicendosi e mormorando ad ogni decisione del Curato, intento a mettere in mezzo qualche parola di pace. La mia presenza inaspettata crebbe il tumulto: io veniva a raccogliere una piccola porzione del retaggio, che doveva per buon diritto essere tutto mio; quindi non m'incontrai che in visacci biechi e minacciosi, i quali nell' apparenza dicevano: Anche costei ci mancava per rubare il fatto nostro! Vi confesso che se non fosse stato per quel buon angelo del Curato, il quale fecemi un po' di festa, mi sarei sentita una gran voglia di rispondere loro per le rime, e cantarne due delle buone, facendo vedere che gl'intrusi erano essi non io, mentre quel po' di grazia di Dio intorno a cui disputavano, era stato carpito con frode al padre mio.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma siccome in ultimo non avrei avanzalo d'un pollice la condizion mia, così risposi mansuetamente, e mi contentai di quel poco che il Curato disse esser mio; cioè una buona somma di denaro, la quale venivami ben in acconcio per migliorare la mia fortuna, per altro già ben avviata. Conchiusa questa faccenduola domestica, io contava di passarmela coi vecchi amici, conducendo meco la Maddlena; ma rimasi molto mortificata vedendo che quell'aria sua signorile, da cui m'impromettevo un si giocondo trionfo, tornavami a danno; imperocchè si tennero mille sconci discorsi, e si dissero molte impertinenze sul conto nostro. - Chi ne lanciava una e chi un'altra; gli uni susurravano malignamente e con aria di mistero, che bisognerebbe conoscere le impure sorgenti della nostra agiatezza; gli altri, che avevamo compri quelli abiti da un rigattiere per fare una mascherata, e che meglio faremmo a pagare i debiti.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Taluno più moderato si con tentò di lanciarmi un motto, chiedendomi per esempio, quando la Maddalena sarebbe andata a marito; e così via di questo tenore che tra una malinconia e una rabbia vera. Quando più tardi pensai a questo fatto, ringraziai Iddio di avermi umiliato, mentre io voleva vanitosamente far pompa d'un dono della Provvidenza, nè più nè meno che se fosse opera e cosa mia. Le disgrazie m'avevano guarita di molti difetti, e tuttavia rimanevami ancora molto cammino a percorrere prima di rinsavire del tutto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Comunque ciò sia, queste savie riflessioni allora non mi soccorsero, e mi sentii tanto di mal umore ad onta delle buone parole del Curato, che fermai di partirmi prima del tempo disegnato, cioè alla sera della domenica, onde trovarmi la mattina per tempissimo al vicino paese, dove avrei avuto la comodità d'una vellura. Falto pertanto un piccolo fardelletto d'ogni cosa mia, seguita dalle felicitazioni di pochi amici, io mi riposi in cammino su pei monti, dove dopo un mezzo miglio mi trovai sola. La notte cominciava a farsi oscura, e la via, quantunque mi fosse nota, non mancava di essere malagevole.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Oltreciò il cielo minacciava d'intorbidarsi, e mi faceva presagire una brutta nottata; cose tutte che mi tenevano a disagio, benchè le celassi gelosamente a Maddalena, la quale, nuova che era, sarebbesi oltre il debito impaurita. Un altro pensiero, ed era il più grave, mi tormentava, cioè i denari che portava meco, i quali potevano tirarci addosso qualche disgrazia grande. Non potea darsi che qualche malandrino usasse dell'occasione per assaltarci?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il fatto della piccola eredità era noto a tutto il paese, ei tempi correvano tanto tristi da non farsi le maraviglie se a qualche briccone facesse gola quel po' bene, piovutoci dal cielo. Il Curato m' avea messo innanzi anche questo pericolo per arrestarmi, ma presa dai furori dell'ira, io non ne fui persuasa per allora. Senonchè appena mi si attraverso per la mente questa idea negra, è la paura ben parvemi ragionevole, non ebbi più tregua, e, incorando la figliuola, studiai il passo per tormi dal solitario e cacciarmi nel careggiato non lontano.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ogni foglia che stormiva, ogni buffa di vento mi facevano dar addietro e gridare, tanto che la Maddalena cominciò ad avvedersene anch'essa, e a domandarmi con ansietà se correvamo pericolo. Figurati... risposi io ridendo a piena gola, figurali se nei paesi nostri v' ha pericolo. Siamo in terra da galantuomini....","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Non avevo ancor terminata quella smargiassala, che io faceva per incorarla, che una voce gagliarda e risoluta mi domandò: Ehi ! passaggieri, siamo molto lontani dal paese ? Un pajo d'ore: - risposi io tremando.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","- Figuratevi! ripigliò la voce dell'incognito quasi minacciosamente. Noi abbiamo molta premura.... scusate.... balbettai io con voce fioca, strascinando quasi a forza la Maddalena, che erasi fermata come stupita.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Fermatevi, vi dico: ricominciò l'incognito; o per Dio ve ne pentirete. Dopo queste parole mi sentii afferrare per un braccio con violenza da una mano robusta, e scopersi di mezzo alle tenebre la figuraccia sinistra d'un uomo, che ben mostrava d'avere le più perfide intenzioni. Maddalena cominciò piangendo a domandare misericordia, ed io fremeva meco medesima, studiando un mezzo qualunque di salvarmi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quantunque donna, io non ero tale da trovarmi in impaccio; ma poco lungi m'accorsi che v'erano altre persone; udii aperto un bisbigliare arguto, e quindi mi tenni chela per non aggravare la nostra condizione; domandando sommessamente, che cosa volesse da noi povere donne. Voi avete dei denari, disse l'incognito senza liberarmi; ed io ho molto bisogno. Dio mio, risposi; denari?...","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","voi mi burlate. Alle corte, replicò l'altro, stringendo la mano; io non ho tempo da perdere. -Salvate mia madre, gridò Maddalena, quando mi udì sospirare sotto la tenaglia di quella mano di ferro?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Per buona ventura nostra udii in questo mezzo la vociaccia d'un uomo che cantava, avvicinandosi, a piena gola, il che avrebbemi dato animo, se la Maddalena inesperta e intimorita non si fosse arrischiata di far gente, gridando e schiamazzando. Questa imprudenza per poco non gli costò la vita. L'assassino, avvisando il pericolo, si slanciò sopra di lei presto come il lampo, e l'avrebbe senza dubbio pugnalata, se ella cercando di fuggire, non avesse messo il piede in fallo, e non fosse scivolala giù per una frana.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io gettai un grido di orrore, e sentendomi libera, corsi. verso la gente che si avanzava passo spiegato, tratta forse dal suono delle nostre voci. L'assassino, vedendosi fallire il colpo, voltò indietro verso la parte dove io avevo udito il bisbiglio, e diede il segno di farla a gambe.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Due dei nuovi venuti però come sperti del luogo, furono ben più pronti di lui, tagliandogli la via, mentre altri due gli precludevano il passo. Io mi fermai sul ciglione con colui che cantava, chiamando la Maddalena, la quale per fortuna, essendo sdrucciolata per l'erba, non si era torto un capello. Il mio nuovo compagno, udito il caso, si calò al fondo della frana, prese fra le braccia la Maddalena, e la ricondusse sulla via tremante come una foglia.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Alcuni minuti dopo ricomparvero in sul crocicchio anche gli altri due, cacciandosi dinanzi l'assassino arrestato, e una piccola inasnada, che parevami composta di alcuni ragazzi. Senonchè l'oscurità era tale che non sarebbesi potuto giudicare del vero. Così noi durammo nel dubbio e nella trepidazione, finchè uno dei nuovi venuti, traendo il fuoco dall'acciarino, accese una lucernetta, e ci fece accorti che noi eravamo in mezzo ai birri.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Maddalena non osava staccarsi dal fianco del suo salvatore, che parevami alla veste un soldato, di que' che tornavano in congedo o licenziati dopo la caduta del Bonaparte; io considerava la famiglia dell'assalitore, la cosa più strana di questo mondo. Egli aveva una figura robusta e feroce, e digrignava i denti rabbiosamente, come io vedeva, illuminato che era direttamente dalla lucerna. Intorno a lui si stringevano due ragazzi, sopraccarichi di cassette e di strumenti musicali, come sarebbero una piva, un tamburro.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Più lungi stava una giovine vestita bizzarramente d'una tunichetta bianca con cento soprapposti di colore diverso, un cappelletto sulla testa alla chinese, e una scimia, che le faceva intorno gli usati suoi lazzi. Gli altri, come vi dissi, erano quattro birri. Ma sia come vuolsi della nostra compagnia, che per ora al caso nostro non monta, il capo dei quattro piantò la sua lucernetta al ramo d'un pruno, mentre gli altri ponevano al ́ladro le manette, e legavano per una fune i ragazzi e la fanciulla, che era una compassione udirli a singhiozzare e a mormorar fra loro, guardando con paura il briccone, il quale con segni del capo e il fulminare degli occhi feroci imponeva loro di tacere.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Venne quindi il nostro turno, e anche noi fummo chiamate per iscrivere i nomi nostri sur un piccolo portafoglio, sul quale uno dei birri colla matita scriveva, credo un po'di relazione. Lo scrivente alzò il capo, e fissandomi bene domandò: Come vi chiamate ? Tonia Paroletti, risposi a fatica.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ventre bleu! grido con tuono il soldato, avvicinandosi. Silenzio !","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","disse il birro. Che silenzio... replicò il soldato lanciandosi fra le mie braccia; ma vi dico costei è la moglie mia! Tonia.... Tonia, non mi riconosci tu ?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Santissima Vergine, gridai io come trasognata, siete voi, Benedetto, proprio voi? In carne e in ossa, nè più nè meno, corpo d'una bomba ! Maddalena, Maddalena, ripresi io ; vieni al nostro seno: questo è un gran miracolo della Madonna !","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il rimanente di questa scena notturna è più facile a pensarsi che a descriversi a pa- · role. Per un buon pezzo fu un avvicendarsi di baci, di domande e d'esclamazioni senza senso; insomma una vera avventura da romanzi. I birri stessi, pur usi ad incontrarsi nelle scene più strane, ne parevano meravigliati.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Finalmente, come a Dio piacque, ci rimettemmo in via. I birri cacciaronsi innanzi la nuova famiglia del ladro, che era un saltimbanco di piazza; poscia seguivamo noi molto intesi a' fatti nostri; e così con una compagnia, che non avremmo mai immaginato, giungemmo nel vicino paesotto, quando già si mostravano i primi albori del nuovo giorno. Ma vostro marito, domandò Amalia alla Tonia, di dove era piovuto?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Veramente io non osava chiedervene, entrò a dire Ottavia, ma credevo fermo e' fosse morto già da un pezzo. Diffatto voi non ce ne avevate più detto una sillaba: disse al suo turno anche Adele. La cosa, ripigliò Tonia, pareva anche a me medesima una gran maraviglia, mentre da 15 o 16 anni non ne avevo più avuto una notizia al mondo, ed avrei giurato anch'io che fosse morto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Che se avessi solamente immaginato che fosse ito a militare con quel diavolo d' imperatore, che faceva la guerra per divertimento, avrei recitato più d'un De profundis per l'anima sua. Di cento ne tornarono dieci, e cinque o monchi o malconci. Mio marito al contrario si trovava ancora in essere, benchè non gli fossero mancati di certi colpi da stramazzare un bue.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma già quand'uno è fatato di non lasciarvi la pelle, può cacciarsi in mezzo al fuoco, che pur troverà un bucherello da scansarla; mentre se dee morire, stia pur sempre nel guscio come la lumaca, troverà un piede per ischiacciarlo. Certe cose bisogna proprio dirle preparate con più arte dal Cielo, tanto riescono predigiose. Chi avesse detto al mio Benedetto, che sarebbesi partito dall'inferno o di Francia, che è tuttuno, per venire proprio nelle gole de' suoi monti per camparci dalle mani d'un toro, egli avrebbe riso come d'una fola da novella.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Pensando di questo non sapevamo tutti e tre rifinire di andare in visibilio, e di volgersi a Dio che distribuisce e toglie le corone ai potenti e veglia sulla povera gente come siamo noi colla medesima cura. Ma lasciate ch'io ripigli la mia narrazione, ed ogni cosa verrà da sè in chiaro. Allora le fanciulle ascoltatrici rifecero silenzio, e dopo un breve riposo, la Tonia ricominciò a dire come segue: Prima di tutto voglio sbrigarmi in due parole rispetto al mariuolo del saltimbanco, il quale fu tradotto nelle pubbliche carceri con tutta la sua strana famiglia e bagagli, per cominciare un lungo processo, che termino collo scoprire una infinità di colpe commesse da lui, e colla più singolare avventura della danzatrice che passava per sua figliuola.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Vi assicuro che la è una delle più bizzarre e nuove storie del mondo, cui vi piacerà molto di udire un' altra volta quando ne abbiate talento. Adele. Noi saremmo pronte sin d'ora: disse No, rispose donna Vittoria; riserbiamola per un'altra vacanza.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Oggi basterà l'udire il termine della storia di Tonia. Voi avete ragione, ripigliò Adele; io mi lasciava vincere dalla curiosità. Proseguite o Tonia.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Rispetto a noi, prosegui la vecchia, fu una faccenda chiarita in poche ore: fummo interrogati dal giudice intorno all'accaduto, e poi rimandati per allora in pace. Si dovette più tardi ritornare a più riprese a misura che il processo andò innanzi; ma quel momento fummo ben lieti di cavarcene e tornarci a casa, colla giunta d'un membro che si teneva come per sempre perduto, è quindi con una letizia di non potersi narrare. Erano sedici anni che non ci eravamo veduti, e che non avevamo avuto contezza l'uno dell'altro, cosicchè capite bene, che il viaggio ci parve un soffio, tante erano le domande che avevamo a farci, e tante le avventure da narrare.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Da quel dì che era venuto a congedarsi da me Benedetto vedendo d'aver per sempre rovinato le cose prese la disperata risoluzione d'ingaggiarsi nelle truppe di Napoleone, e corse mezzo mondo, battendosi come un cane per cercare sul campo di battaglia o la morte o la fortuna. Diffatti e' mi mostrò i segni di più ferite belle e buone, e mi narrò certi casi da farmi rabbrividire solo a pensarvi. Insomma se io aveva penalo per campare la vita, egli non erasi addormentato sopra un letto di rose.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","L'esito per ambedue non era stato infelice; imperocchè io avea potuto ragrannellare di che vivere co' miei risparmi, avevo allevata la Maddalena che era una delizia a vederla; ed egli dal canto suo era stato pienamente perdonato della mala azione per cui era bandito, e grazie al valore dimostrato, aveva ottenuta la decorazione del merito, non che una piccola pensione, che avrebbegli fornito il necessario per riposare nella sua vecchiezza. Quando adunque la fortuna del Bonaparte andò a rotoli, egli fermò subito di tornarsi a casa, e traversò tutta la Francia e l'Italia per venire ad informarsi dei fatti miei, perchè insomma il Benedetto m'avea sposata di genio, e mi voleva bene. Ora poi che vedevasi dinanzi agli occhi quel bel tocco di ragazza com'era la Maddalena, non sapea saziarsi di dirmi, che avea sempre conservato buona memoria di me.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Oh! se aveste veduto com'era contento ogui volta che stringevami la mano, o accostava i suoi baffi grigi ed ispidi alle rosee labbra della figliuola, che a vicenda non istancavasi di muovergli nuove inchieste, e voleva sapere a minuto la storia di quanti cincischi gli scoprisse sulla faccia abbrustolita dal sole. Il mio Benedetto aveva infatti cangiato fisonomia; erasi trasmutato in un uomo di tutt'altra tempra, tantochè io medesima avrei durato fatica in sulle príme a riconoscerlo ; tacendo anche che sedici anni bastavano bene anche soli a cagionare di gravi mutazioni nel nostro corpo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma quel che m'importava, e che recavami un' infinita consolazione si era di vederlo anche trasformato nell'animo. Egli parlò degli anni giovanili con rammarico, e giunse a dirmi di non aver mai trovato una donna che piacessegli al pari di me; cosa che mi fece piangere di tenerezza. Voi avreste detto che sotto quel petto velloso il cuore non potesse battere delicatamente; eppuré quando mi narrò gli affetti da lui provati all' avvicinarsi del nativo villaggio, io mi sentiva intenerire, e piangevamo tutti che era una pietà.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E' mi diceva: Tonia mia, quando rividi i monti miei parvemi di respirare con più agio, e posimi a terra per ringraziare Iddio d'aver voluto consentirmi questa grande consolazione. Senonchè un molesto pensiero mi avvelenava ogni gaudio; perocchè in questo mezzo io chiedeva a me medesimo: La Tonia mia sarà più viva?... ehe farà ella?...","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","mi amerà ancora ?... e la figlia mia? Chi avrebbe pensato mai ch'io dovessi scontrarvi in quell'ora e in quel luogo?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E che non sarebbe mancato alcuno dei nostri, fuor quella piccoletta che io non conobbi, e che ora conversa in un angiolo, sorridendo ci guarda dal Cielo? Quest'ultima delicata fantasia della nostra piccola Addolorata fecemi sull'animo tanta impressione, che levai gli occhi in alto, e mi parve di vedere di mezzo alle nuvole la faccia ridente di quell'angioletto batter le aluccie d'oro, e precederci nel nostro cammino. Scusatemi se perdo tempo in questi particolari, e se ripeto più volte i medesimi pensieri; quando vi parlassi fino a questa sera, ridirei per avventura senza stancarmi le stesse cose con diverse parole; e tuttavia non potrei che dipingervi languidamente la delizia di quel viaggietto, che fu il giorno più giocondo della mia vita.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questo solo vi basti; che prima di giungere a casa noi conoscevamo a vicenda i fatti nostri, non che le nostre speranze dell'avvenire, le quali dovevano largamente compensare le fatiche passate. E, a dir vero, che poteva mancarci? Io aveva un negozietto ben avviato; la Maddalena lavorava dalla crestaja, e guadagnava tanto da mantenere da per sè sola tutta la famiglia; Benedetto finalmente aveva colla pensione provveduto a sè medesimo e dalla dura esperienza aveva imparato ad abborrire il gioco e le bettole; due vizj che alla lunga manderebbero in rovina anche un principe.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","A questo si aggiunse una nuova ricca sorgente di guadagno. Le commendatizie di Francia fecero sì che Benedetto ottenne di condurre una bottega di sale e tabacchi: favore che ci riempi tutti di consolazione, e fu come il complemento supremo delle nostre speranze. Allora io cedetti il mio banchino per ricominciare la vita della più elegante bottegaia; diedi un addio alla vecchia casella, troppo umile per le nostre crescenti fortune e mi parvi davvero ringiovinita d'un quindici anni.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Qual cittadina poteva dirsi più avventurosa di me, quando la domenica, chiuso il negozio, potea condurre meco la fanciulla sulla pubblica passeggiata? Quando udia dietro a me le voci di altre donne, che dicevano Ben felice è la Tonia, che ha una figliuola così bella e così buona! - La virtù dei figli forma la giocondezza della madre.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Anche Benedetto era pienamente felice. Le lunghe fatiche della guerra l'avevano quasi stremato; e ora poteva riposarsi con agio, e rifarsi nella tranquillità e nell'abbondanza. Egli passava dunque le intiere giornate sulla porta della bottega, colle robuste braccia appoggiate sulla canna, con una lunga pipa fra i denti, e un cagnaccio suo, portato di Spagna, sdrajato fra le sue gambe.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Talvolta in compagnia di qualche amico recavasi allá campagna, e là sedutosi sopra una riva erbosa, piacevasi di narrare delle sue battaglie, o dei fatti del grand' Uomo, perocchè tale era il nome con cui designava il Bonaparte. Acceso in volto, cogli occhi scintillanti, allora eʼ si levava in piedi, gridava a voce alta, come se udisse in quel punto il tuonare dei cannoni e lo squillo delle trombe; e parea così contento di sè medesimo, che non avrebbe cambiato col manto d'un re il vecchio capotto, sul quale la mano del grand' Uomo aveva appiccala la decorazione. Guai a chi gli avesse guasto il berretto, che ad onta delle mie istanze soleva porsi proprio nelle maggiori solennità; a chi gli avesse rotta una fibbia, del sacco che seco aveva portato alle battaglie di Wagram e di Jena!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io non m'intendevo e non mi curavo gran fatto di codeste sue spampanate; e alla lunga cominciavo ad annojarmi anzi un pochino; ma con un incomodo tanto leggiero sarebbe stata colpa il volergliene male. La Maddalena al contrario con una squisitezza tutta sua, quando lo vedea rannuvolato coglieva il destro di spingerlo in materia, sicura di rasserenarlo, richiamandolo a quelle antiche reminiscenze. Cosi felicemente allora trascorreva la vita nostra.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Se io fossi morta in quei giorni, avrei benedetto, morendo, al nome del Signore.... Scusatemi, o bennate fanciulle; io fui quasi per dire uno sproposito. Iddio nella sua bontà volle che io fossi l'ultima a patire, ed io debbo ringraziarlo e benedirlo di questa misericordia! Le quattro fanciulle, che non si attendevano una conclusione tanto dolente, guardaronsi in faccia maravigliate, ma non osarono d'interrogare la vecchia, ben accorgendosi che in quel punto le si affacciavano alla mente delle funeste rimembranze.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Tonia infatti divenuta pallida più dell'usato, levò gli occhi al cielo umidi di pianto, e preparossi a continuare il suo racconto. -Non vi prenda maraviglia, o gentili fanciulle che mi udite, se cosi risolutamente abbandono il mio tema, e salto di piè pari parecchi anni. Che importerebbe a voi di conoscere le mie domestiche giocondezze?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La vita degli uomini felici siccome è uniforme, così narrando si ripete la medesima idea, e si empie di noja l'uditore. Dieci anni di felicità si raccontano con poche parole. D'altra parte io non farei che irritare i miei dolori, mentre niuna cosa è tanto grave quanto il ricordarsi del tempo felice nella miseria.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Un giorno il mio Benedetto trovandosi al solito in mezzo a un crocchio di gente, e narrando enfaticamente del grand' Uomo, fu un tratto ripigliato a mezzo da un saccente di gazzette, il quale o fosse importunato dalle iperboli, o fosse quel giorno di mal umore, dissegli spiallellato e tondo che quel suo Napoleone era un tocco di birbante bell'e buono con tutte le sue vittorie, Benedetto si cavò il berretto, e poscia preso pel collare l'imprudente cicalone, gli disse risoluto: Ehi signor asino, quando parlate di quell' uomo, cavatevi il cappello e sappiate che dinanzi ad un soldato di Wagram non si mormora impunemente di Napoleone! Così parlando gli suonò un pugno tanto madornale, che questo sfacciato andò a gambe levate. L'atto nuovo e ardito fece ridere parecchi della brigata, mosse ad ira alcuni altri amici del caduto, si che in breve appiccossi una baruffa del diavolo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Benedetto menò le mani alla soldatesca, e poco mancò non si venisse al sangue e a ogni modo taluno tornò a casa pesto e malconcio. Per buona ventura il parroco s' intromise di questa faccenda, perchè se la rágione se ne fosse immischiata non volca terminare pei litiganti senza più giorni di prigionia, e anche peggio. Nè io avrei narrato questo sciagurato fattarello se non avesse avuto altre conseguenze.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma per mia disgrazia Benedetto, o sia lo sforzo straordinario, o qualche colpo toccato nella mischia, tornò a casa trafelante e rabbioso, e con una vecchia piaga riaperta e insanguinata. La passione dell' animo unitamente al dolore del corpo gli cacciarono addosso una febbre gagliarda; egli delirò più giorni facendo alti da maniaco, stracciando le bende, ricusando gli unguenti e le medicine; tantoche la ferita s'incancrenì, e in pochi giorni Benedetto dovette soccombere. Poco preparata ad una sventura tanto grande, io durai più giorni nella certezza d'essermi ingannala; la Maddalena non facea che piangere, e la nostra casa parve convertita nell'abitazione del dolore.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ancora le conseguenze di questo primo colpo furono gravi quanto il colpo medesimo; allo scadere del primo trimestre m'accorsi che la pensione cessava colla morte del marito, e che sarebbeci eziandio tolta la condotta del sale. Ritornando a casa con queste amare novelle e col cuore chiuso dall' angoscia, io aveva risoluto di lacermi; ma come appena vidi Maddalena mi cacciai al suo collo, e le svelai tutto d'un punto aggravando nell'impeto del dolore la paura dell'imminente miseria. Quel buon angelo della figliuola, quantunque ne fosse tocca profondamente, mi consolò con gentili parole; fecemi vedere e toccar con mano, che essa sola lavorando di mode, poteva sopperire alle spese giornaliere; che del resto avevamo in serbo un buon capitale per ogni occorrenza, una casa fornita a dovere come quella di qualsiasi onesto cittadino, e che poco si voleva a mantenerci onoratamente.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Queste ragioni in gran parte erano vere, e in parte ampliate un poco per aggiungermi coraggio; ma insomma terminammo coll'acconciarci alla nuova condizione, rimettendoci per l'avvenire nelle braccia della Provvidenza. Anzi tanta è la felicità colla quale il cuor nostro s'induce a respingere e dimenticare i dolori, che io sarei presto tornata alla prima gajezza. E questo tanto più ragionevolmente, in quanto che vedevo col fatto come Maddalena bastasse sola per entrambe, e fusse oramai in quella di convertirci proprio in due signore, aprendo da per sè un negozio di moda, siccome la maestra stessa venivale generosamente suggerendo.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questo pensiero rinnovò per me tutti i sogni dorati d'alcuni anni prima, e vagheggiai la speranza d'una vecchiezza ben diversa dalla presente. Ma ora che le mie occupazioni erano sminuite o si riducevano solo alle cure domestiche, ebbi campo di osservare che la Maddalena da un tempo era molto malinconica, che spesso sospirava tra sè e sè, che insomma aveva qualche spina nel cuore. Certo il fatto, come poscia seppi, era cominciato molto prima; ma ossia ch'io non solessi guardare tanto peł minuto, misurando il cuore degli altri dalla contentezza del mio, ossia ch'ella fingesse meglio; io me ne avvidi appena di questi giorni, e ne ebbi una tribolazione indescrivibile.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Cominciai dunque a scongiurarla di dirmi il vero, a interrogarne ogni movimento, ogni sospiro, a indagare i suoi passi, e così via senza potere per molto tempo venire a capo di nulla. Ella si vide bene di essere spiata; ma forse sentendo di essere troppo oltre per guarire, o per risparmiarmi un'afflizione, chiudeva seco medesima gelosamente il suo dolore: sorrideva, cantarellava secondo l'usato, e poi piangeva da sẻ. Qual figlia però potrebbe celarsi ad una madre, messa una volta in sospetto?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","L'amore non ha occhi, dice il proverbio; ma il materno ne ha mille quando dee vegliare sulla salute dei figli. Un giorno che ella era nel negozio della modista, dopo avere rovistato più ore, vennemi fatto di scoprire un fascetto di lettere.... E che contenevano ?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","-""domandò Enrichetta con ansietà. Io pure fui presa in quel punto dalla medesima impazienza, ripigliò tranquillamente la Tenia; ma per disavventura, dopo averle voltate e rivoltate in tutti i lati, non venni a capo di cavarne un costrutto. E perchè mo' ?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","chiese Amalia. Perchè non so leggere. La ragione è chiara!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","rispose Amalia sorridendo. Colla certezza però che queste lettere contenevano il fatale segreto, io corsi al parroco, gli esposi il fatto, e gli presentai l'involto, seguendone avidamente tutti i movimenti degli occhi e della persona, come se attendessi la mia sentenza. Nè ella fecesi attendere lungamente più terribile di quello non avrei pensato.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io seppi che un giovine ricco signore aveva preso ad amare la mia Maddalena, che avevale promesso di condurla isposa senza chiederne il consenso ai genitori; che l'aveva lusingata con lunghe e caldissime speranze; che mia figlia ricambiava quest' amore con tutto l'impeto d'una prima passione; e che finalmente avevano durato in questa corrispondenza d'affetti molto tempo. Fin qui non mi ci sembra gran male: balbetto Enrichetta a mezza voce. Povera fanciulla, disse mestamente la Tonia, che l'intese; voi siete nuova nella vita, e vi compalisco!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questa era un' orribile disgrazia; e se avete la pazienza di udirmi ancora per pochi momenti, ve ne chiarirete pienamente. Un'ultima cosa io seppi ancora da quelle lettere malaugurate, cioè che in questo mezzo i parenti del giovine avevano segretamente ordito un matrimonio con una ricca erede, e che a lui ne doleva molto, ma non sapeva come schermirsene, trovandosi oramai condotto all'ultima disperazione. Sono le solite frasi, i soliti rumori, che si chiudono per lo più con un solenne sposalizio, e il più solenne disinganno della meschina, che ebbe la dabbenaggine di lasciarsi infinocchiare.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Messa una volta in via, scopersi allora tutte le segrete ragioni di dolore di quella disgraziata; chiesi consiglio al buon sacerdote, e dopo avere spese alcune ore cercando un provvedimento qualunque, tornai a casa combattuta da mille pensieri, ma senza aver fermo bene nell' animo quello che avessi a fare. Come appena posi piede dentro la soglia, una ragazzina che solea farmi qualche servigio, presemi a parte, e mi disse: Tonia, sapete che poc'anzi tornò la Maddalena pallida pallida e colle lagrime agli occhi? Davvero?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","risposi io con un'ansia indescrivibile. Le è uscita un'altra volta? Tutt'altro, ripigliò la ragazzina; ella si è chiusa in camera e pianse molto, sapete.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Senza avere il coraggio di chiedere oltre, mi cacciai diffilata nella stanza della figliuola, che trovai colla fronte chiusa fra le mani, stesa boccone sul letto. Maddalena.... Maddalena! figlia mia, gridai io; che hai ?...","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","che avvenne di sinistro? Udendo la mia voce quella poveretta balzò in piedi, tentò sorridere e dissemi con voce tremante, che sentendosi un po' male erasi ritirata più presto del solito, e cacciata sul letto. Era pallida come se fosse di cera, eppure studiava di tener gli occhi alti e comporsi, affinchè non mi avvedessi della battaglia interna dell' animo, e che aveva pianto lungamente!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Senonchè avendo in quel mentre stesso veduto fra le mani il fascetto delle lettere, e leggendomi sulla fronte il profondo dolore, rompendo in pianto, si cacciò fra le mie braccia, baciandomi, e gridando: Madre.... madre! aiutami... io muoio di dolore ! A quel grido affannoso segui un lungo silenzio, un piangere e uno stringersi al seno, senza trovare una parola.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma i nostri cuori s'intendevano molto meglio che a parole. Finalmente quando la commozione dell'animo mio si rallentò un poco, e parvemi d'essere in grado di entrare in discorso, feci posare sul mio cuore la testa della figliuola che singhiozzáva, e palpandone amorosamente le guance, bagnate di lagrime, le dissi: Maddalena, figlia mia, fa cùore, io so tutto.... Certo di me non avrai timore, che sono tua madre... e se presi le lettere... fu per tuo bene!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Maddalena si fece forza e tentò parlare; ma sentendo di non potere, prese tra le sue la mia mano, e la posò sul cuore, che batteva forte come se minacciasse di scoppiare. - Povera Maddalena, diss'io baciandola; tu soffri. Sarebbe meglio morire !","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Crudele ripigliai io, come ti regge il cuore di dirmi queste parole che mi fanno piangere? Ah! rispose ella; io nacqui in mal punto per vostra e per mia rovina!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Maddalena, se mi ami non dirmi queste parole, che mi fanno tanto male. Avvi un rimedio per tutto; ma la morte.... La fanciulla crollò il capo colla incredulità dei disperati, e poscia con tuono più fermo, sclamò: Meglio per me se fossi morta bambina come l'Addolorata !","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In nome di Dio, ricominciai, che accadde dunque di nuovo? Vorrai tu straziarmi l'anina senza compassione? No, no disse con impeto quella povera creatura; anzi una cosa sola mi accuora; cioè d'avervi celato si a lungo questo mistero di lagrime; se io avessi osato versare più tosto i miei dolori nel vostro cuore, forse non mi troverei a questo passo estremo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ella mi narrò per filo la prima conoscenza del giovine amante; le promesse che si erano scambiale; le sue speranze e i timori; e finalmente la cagione ultima della disperazione in cui era caduta per sempre. Era l'ultimo giorno di carnevale. La disgraziata fanciulla, recatasi più presto del solito alla bottega della crestaja, lavorava più diligentemente, perchè si avevano ad ultimare per la sera molle vesti.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In questo mentre capita una signorina vispa, gentile e fresca come una rosa, a far sue compre ed a vedere coi propri occhi se i la. vori progredivano e sarebbero in pronto pel ballo della sera. Una fantesca che l'accompagnava, disse all'orecchio di Maddalena, vedesse di servirla a dovere, che essendo la sua signora una novella sposa, le avrebbe fatto guadagnare di bei denari.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Iddio le mandi del bene, rispose Maddalena, seguendo a lavorare. Potrebbesi sapere chi sia il suo sposo? La fantesca guardossi intorno con sospetto, e poscia abbassando anche maggiormente il tuono della voce: È un ricco giovine (ma sia detto in confidenza tra noi, veh!)","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","che soleva praticare qui, e mi assicurano vi avesse una certa pratica.... Basta, beata voi che pensate solo ai lavori! Figuratevi, se un signore di quella fatta che è il signor Piero, poteva sposarsi ad una crestaja.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Sarebbe stata una miseria per entrambi. Maddalena impallidi, ed ebbe appena la forza di chiedere: E ora come acconciarono questa faccenda ? Oh!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","bella, continuò la fantesca senza por mente allo scompiglio di quella infelice; un giorno il padre del signor Piero, che è uomo di molto peso e autorità, gli disse: Io ti scelsi una bella moglie, giovine, ricca e da par tuo: questo carnevale tu devi sposarla. Il signor Piero fece qualche smorfia; ma quando vide la signora Emilia, diede il suo assenso, e dimentico, come di ragione, la crestaja. Cosi quella sgualdrinella imparerà a non levare troppo in alto i superbi pensieri.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E ora il signor Piero l'ha sposata ? domandò Maddalena, a cui gocciavano dalla fronte i sudori della morte. Ieri l'altro, soggiunse implacabilmente la fantesca; e fu una gran festa per ambedue le famiglie dei nuovi sposi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questa sera poi che è l'ultimo giorno del carnevale, vi sarà gran ballo in casa; gli è per questo che voi vedete la signora Emilia così per tempo, già in molo. Chiarito bene il fatto, Maddalena chiese licenza di uscire, e tornò per piangere liberamente. Come io la trovassi voi già sapete.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La condotta del signor Piero era ragionevole, per usare la frase della fante; ma intanto la mia figliuola aveva la morte nel cuore; ed io misera e sciagurata fra tutte le madri, non seppi trovare una parola, che valesse a ricondurre in quell' animo esulcerato un raggio di speranza. Al dolore violento e procelloso succedettero adunque le malinconie cupe ed invincibili, e poscia una malattia lenta ed ostinata, che ne consunse poco a poco la vita. Si aggiunse un altro male di natura diversa, ma grave anch'esso e pauroso.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Cessando ella di lavorare, s'inaridirono anche le sorgenti dei nostri guadagni, si che io consumai quel poco che si era con lunghi e sottili risparmi accumulato. Ma che cosa è la povertà in faccia alla morte? Quando nella primavera seguente vidi quella desolata fanciulla languirmi, chiedere la morte e venir meno fra le braccia; quando mi consegnò piangendo un anellino, pregandomi di restituirlo al signor Piero, come il segno della fede tradita; quando finalmente chiese baciarmi un'ultima volta e spirò... ah!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","non avrei preferito d'andar mendicando di porta in porta per tutto un secolo, sulla speranza d'allungare solo d' un'ora quella cara vita, che si estingueva per sempre? La piena degli affetti troncò le parole sulle labbra della mendica; ma non tardò molto a vincere sè medesima e a ripigliare con una rabbiosa tranquillità più compassionevole delle lagrime. Sventurata!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","in quel punto io non pensava che sarei sopravissuta lunghi anni alla mia Maddalena, e che sarei morta senza avere una mano amica, la mano d'una figlia che mi chiudesse gli stanchi occhi. O Signore Iddio, voi siete grande e giusto, sia fatta la vostra volontà ? Così dicendo, la Tonia levò gli occhi pietosamente al cielo, girandoli poscia sulle commosse ascoltatrici, alle quali chiese nuovamente perdono.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","- Io non dovevo, disse ella, addolorarvi con una storia malaugurata. Tuttavia non sarà inutile che conosciate come Iddio punisse severamente gli errori della mia giovinezza, e d'avere anche senza volerlo amareggiata la vecchiezza e le ultime ore del padre mio. Dopo il giorno maledetto della morte di Maddalena io caddi gravemente inferma; anch'io colle medesime suppliche invocai la morte, ma la morte ah!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","non venne. Ogni aver mio fu dunque consumato in breve, e fui tratta all’ospedale colla dolce speranza di non uscirne, che per essere portata nel cimitero. Cionnondimeno la robusta natura dopo mesi d'una lotta fierissima la vinse sulla infermità e sui dolori; ma rimasi rifinita di forze e incapace di guadagnarmi con che vivere.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Per un buon tratto adunque mi soccorse la carità sollecita delle vicine amiche; e finalmente venni a quella di tendere pubblicamente la mano e limosinare. Era la feccia del calice, che io non ricusai di bere sino all'ultima goccia. D'altra parte che doveva ormai importarmi in qual modo strascinassi quel resto di vita, che Iddio mi avrebbe conceduto?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La vecchia superbia, che mi faceva tanto economa e solerte in altri tempi, era domata; e poi quando in un cuore è morta la speranza dell'avvenire, la vila somiglia ad una prolungata agonia! Vedendo che la Tonia aveva chiuso il suo racconto, Amalia cogli occhi rossi e con voce dubbiosa, le disse: Perdonate, o Tonia, se oso rincrudire la piaga con una domanda indiscreta; ma io vorrei sapere che faceste di quell'anellino che la povera Maddalena morendo vi conseguò. - Un giorno d' estate, ripigliò la Tonia, parecchi anni dopo la morte di Maddalena, mentre la pubblica passeggiata era più folta di persone, io mi accostai, mendicando, ad un ricco e giovine signore che conduceva a braccio la moglie.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Mi parevano entrambi molto lieti, contemplando una bambina che scherzava fra le braccia d'un'azzimata domestica. -Oh! buon signore, diss'io porgendo la destra tremante, appoggiandomi colla sinistra al bastone; mi dia un quattrino per carità!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Non posso. O signore, ripresi io, vegga di contentarmi in grazia di quella bambina che le sorride. Un'altra volta, un' altra volta, mi rispose egli.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ebbene, continuai io, avvicinandomi alla bambina, che scherzando tendeva le sue manine; voglio regalare io la vostra figlia. Così dicendo le porse l'anellino, che la bimba raccolse secondo il costume di quell'età avidamente. La madre tra irosa e maravigliata afferrò subito la manina della fanciulla, e le tolse l'anello mostrandolo con istupore al marito, che impallidi, e mi disse: Dove l'avete voi preso ?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","- Una povera fanciulla, morendo, me lo porse, e mi disse: madre, vi prego di ri consegnarlo al signor Piero come il pegno della fede tradita. Ciò detto disparvi tra la folla. Brava brava sclamò Enrichetta, battendo le mani.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Era una vendetta inutile e pericolosa, riprese malinconicamente la vecchia, ed io avrei potuto risparmiarla; ma in quel punto mi rammentai la povera Maddalena e i lunghi dolori degli ultimi suoi giorni, e spero. che Iddio avrà perdonato ad una madre quello sfogo inopportuno. IL SALTIMBANCO","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Tonia era una donna, che avendo dalla natura avuto in dono molte preziose doti, le avea per vizio della educazione volte a male nei primi anni; ma resa prudente e saggia da una lunga sperienza della vita, e dalle molteplici sventure sofferte, era divenuta meritevole dell'amore di qualunque persona ben costumata e gentile. Senonchè essa era povera e già vecchia, e ciò le chiudeva ogni aditò per rimettersi in fortuna; essendo rara cosa che gli uomini agiati abbiano il coraggio di addomesticarsi coi poveri per discoprire quelle virtù, che sovente si celano grandissime sotto i cenci. Questa medesima difficoltà e precipitazione di giudizii aveva tratto in un errore grossolano le alunne di donna Vittoria, e dato luogo alla scena poco decorosa, che narrammo più sopra.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma da quando la Tonia aveva potuto scoprir loro tutto intiero l'animo suo, narrando i casi dolenti della propria vita, avea finito col divenirne una confidente così stretta, che la tenevano quasi in conto d'una nuova madre. I miei lettori non dureranno fatica a comprendere, che alla sua volta la Tonia rifacevasi largamente di quel piccolo sfregio ricevuto, anzi ne ringraziava Iddio, persuadendosi ognor meglio di quel vecchio dettato, che le scenture anch'esse giovano pure a qualche cosa. E per vero le quattro alunne avveravano per lei più che alla lettera il vecchio adagio, imperocchè da quel giorno di non bella memoria, che era la vigilia di Natale, andarono a gara per farle dimenticare l' insulto, quale apparecchiandole una veste, quale serbandole un bocconcino gustoso, e non lasciando passar di che non istudiassero per lei una nuova consolazione e un segno d'amore.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Finalmente, aiutate un pochino dalla maestra, studiandone una che mettesse il colmo, all'opera loro, ottennero dai parenti di allogare per essa una casetta, e di assegnarle una somma, che bastasse ai pochi bisogni di lei, togliendole così ogni pensiero e paura per l'avvenire. Quando la Tonia venne in chiaro della grazia nuova fu per mancarne di allegrezza, ed uscir di senno, tanto ne era contenta. E anche le quattro alunne provarono di ciò una straordinaria consolazione, imperocchè le buone azioni hanno questo di proprio, che giovano a chi le riceve e rallegrano chi le fa.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Nel dopo pranzo di quel di uscirono a passeggio, e fu veramente un gran cicalio tra quelle egregie fanciulle, si perchè da una parte piacea loro il riandare le contentezze della Tonia, e si ancora per far seco medesimo ragione di quello potesse all'uopo mancarle, affinchè riuscisse più compiuto quel po' di fortuna. Ma in quello che rifacevano la via, e' si avvennero in una turba di gente, che assiepata intorno a due strimpellatori di chitarra, ridevano a piena gola dei lazzi e degli scambietti che facevano due ragazzi bizzarramente vestiti con una tunichetta a cento colori. Come ballano bene!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","disse Amalia, levandosi sulla punta dei piedi. Poverini e' si guadagnano a troppo caro prezzo la vita, rispose Adele. Se passano mai sotto le finestre della nostra scuola vogliamo far loro un po' di limosina.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Sicuramente, disse Ottavia, prendendo per mano l'Amalia, per costringerla a proseguire la via. Dopo alcuni passi la moltitudine delle persone, il fragore delle carrozze, che passavano di corsa, soffocò lo stridulo suono delle chitarre, e anche i due danzatori sarebbero di leggieri stati dimenticati, se l'Enrichetta, en.. trando per la prima volta in discorso, non avesse detto all'Amalia col tuono di chi propone altrui un enigma: Quei due danzatori mi rammentano un' altra volta la Tonia? Come c'entrano essi colla Tonia?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Enrichetta ha ragione, sclamò Adele, sorridendo colla compiacenza di chi scoperse una cosa nuova. - E pure.... ripigliò Amalia, ponendosi l'indice tra il mento e la bocca, e levando, in alto gli occhi; eppure.... Non ti rimembra che la Tonia fu assaltata una volta da un saltimbanco ?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Si bene, voi avete tutte le ragioni del mondo, ed io sono una smemorata. Questo ricordo non dee tornarci inutile, entrò a dire l'Ottavia. La Tonia ci promise allora di narrarcene la storia; e oramai gli è tempo che la si sdebiti con noi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Benissimo; questa sera non la lasciamo tornare a casa, se prima non ci narra per filo la storia del Saltimbanco. Così dicendo entrarono in casa, e avvenutesi nella vecchia, che veniva secondo il solito a salutarle, le si posero attorno e la tentarono per tanti versi, che dovette sedersi alla perfine in mezzo a loro incominciando come segue il racconto promesso. Voi non avete, o signorine, certamente dimenticato, e come e quando cadessi a mano di quel briccone di saltimbanco; nè ho mestieri di ridirvi ora il modo miracoloso per cui venni liberata; nè finalmente in qual compagnia mi toccasse ritornare in città.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Tanto era lo stupore mio dell'inaspettato ritrovamento del mio Benedetto, che non pensai più che tanto al pericolo corso di essere scannata colla figliuola in mezzo la via. Nel giorno seguente tanto io quanto la Maddalena (che Dio l'abbia in gloria), fummo condotti alle pubbliche carceri per riconoscere le figure dei nostri assalitori; e rimasi atterrita quando vennemi veduta la sinistra persona del saltimbanco, che nella sua cella digrignava i denti come una jena serrata nella sua gabbia. Io credo bene che avrebbeci di buona voglia sbranate tutte e due, se non fossimo stati divisi da un grosso muro.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questa veduta mi fece rimescolare il sangue nelle vene, ed io avrei senza dubbio aggravato la colpa sua, se non mi avessero quindi condotta nella stanza dei ragazzi e della danzatrice, i quali componevano la compagnia di lui. Quivi era una scena molto diversa, e assai compassionevole. Avvicinando la faccia alle sbarre di ferro io vidi laggiù nel fondo tre poveri fanciulli pallidi e magri, addormentati sopra un po' di paglia che peggio non sarebbesi usato con bestie da macello, e n'ebbi una stretta al cuore tanto violenta, che fui in quella di rompere in uno scoppio di pianto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La danzatrice però, che era una bella figura di fanciulla, seduta sopra un banchino di pietra, colle mani conserte e appoggiate sul parapetto della finestra, squadravaci con una stupida indifferenza, quasi in atto di volerci dire: Che vogliono da me codeste donne? Per una curiosità ben naturale dal canto mio non contentandomi di riconoscere la persona le dissi : Buona fanciulla, mi duole assai di vederti per cagione altrui in questo luogo. Senza levare il capo dal muro a cui appoggiavasi, sorrise ella un poco, e poi si strinse nelle spalle, ma non rispose.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ed io: Certamente t'increscerà forte di essere così divisa da tuo padre ? Mio padre ?... domandò la fanciulla maravigliata, e con una voce armoniosa come una canna d'organo; chi è mio padre?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il Saltimbanco. Ah! ah!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","ah! rispose la danzatrice, smascellandosi dalle risa; voi non sapete neppure il suo nome? Egli chiamasi Gregorio il mago.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","- Non sei tu figliuola di lui? Che so io? rispose quella, ricomponendosi nel primo atto, e stringendosi nelle spalle.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma dunque perchè ti trovi e vivi nella compagnia di lui? che fai? chi sei?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Che ne so io? rispose quella povera fanciulla. Io non conosco altro uomo fuorchè Gregorio.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E' ti vuol bene? -Ma.... Quando io danzo a dovere, ed egli fa una buona raccolta, e' mi regala due soldi di più affinchè mi compri del pane buffetto.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Oh! è cosi buono il pane buffetto. Ma quando sono stanca o mezzo malata, si che le gambe non mi vogliono reggere, allora collo staffile mi fa strillare ben bene, si che desidererei di essere piuttosto di sasso che di carne viva.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Maddalena mia, che stavami a fianco, e non aveva mai parlato, udendo questi cenni, si trasse indietro, e diede in uno scoppio di pianto. La danzatrice che se ne accorse, mi guardò con ira, e non sapendo immaginare altra maniera di vita che la propria, la quale era, benchè essa nol sentisse se non confusamente, infelicissima, dissemi: Cattiva! anche voi siete come il mago, e battete quella giovane !","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Queste parole furono più che bastanti a rivelarmi una storia di lunghi dolori, perchè i cuori delle madri sentono con una incredibile prestezza. Quindi non sapendo come scusarmi meglio di quell' accusa che mi era fatta, benchè fuor d'ogni verosimiglianza, abbracciai mia figlia, e la baciai teneramente, si che la danzatrice rimase stupita, e parvemi che due grosse lagrime le spuntassero sugli occhi. In questo mezzo i tre altri si destarono, e levandosi dal loro giaciglio vennero, saltando, intorno alla compagna, chiamandola a nome Fiorina!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Fiorina ! -Era il nome della danzatrice? domandò Adele alla Tonia.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","- Si bene, ripigliò la vecchia narratrice. Fiorina allora non ponendo più mente a noi, si 'strinse al seno quei poveri derelitti e parvemi che la furia di lei si animasse come quella d'una madre. La infelice creatura, non che essere ottusa ad ogni maniera di affetti, mi accorsi bene che aveva gran bisogno di amare e di essere amata; ma che non aveva trovato un cuore che rispondesse al suo.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In un batter d'occhio io fui allora meco medesimo non so ben dirvi quanti bei ragionamenti e certo avevo in pronto un lungo ordine di interrogazioni, alle quali avrebbe senz'altro risposto, se ad un tratto non fossero rientrati i birri, e non mi avessero comandato di uscire. Questa interruzione mi rincrebbe vivamente; ma pur mi convenne fare a senno altrui, e rimanermi colla mia curiosità non soddisfatta. Ma in seguito avrete saputo ogni cosa?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","entrò a dire l'Amalia. E la Tonia: Nè punto nè poco. Io fui condotta dinanzi al giudice, e dopo di avere attestato di riconoscere molto bene le persone della notte precedente, narrai per filo l'accaduto; ma tacqui affatto che il Saltimbanco avesse voluto spogliarmi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Perchè mai, chiese l'Ottavia, questa generosità intempestiva? Il Saltimbanco doveva essere un pessimo uomo, ed era meglio liberare per sempre quei disgraziati dalle mani sue. E questa ispirazione era venuta anche a me in sulle prime.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Tuttavia pensando, che quale ei si paresse, ero al postutto il padre loro, stimai che fosse una crudeltà l'aggravarlo col mio racconto. Che quei poverini fossero a mano d'un briccone con una vera pietà; ma essendo le cose in questi termini, che cosa avrebbero fatto essi sopra la terra, se mai il Saltimbanco venisse condannato al remo come ai meriti suoi era giustamente dovuto ? È vero, è vero, dissero ad una voce le alunne di donna Vittoria, noi avremmo operato senza giudizio, e voi avete ragione.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma poi che cosa avvenne? Tonia sorridendo replicò :- Credete voi che i giudici dovessero tenere prigioni anche noi, per rendere agli uditori più nuovo il caso nostro? Quanto a me non vidi l'ora di sbrigarmi, e di ripormi in viaggio colla giocondezza d'aver trovato Benedetto mio marito; e giunti che fummo a casa non si pensò più nè alla danzatrice, nè a Gregorio il mago, ovveramente il Saltimbanco.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","-E al tutto incredibile, disse Adele, che voi dimenticaste intieramente la povera Fiorina. Se il racconto finisce qui, e voi non sapete altro, osservò l'Amalia, era meglio tacere. Sicuro, disse Enrichetta, non dovevate metterci in sapore, e piantarci a mezzo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","-Se voi mi darete agio, continuò la Tonia, di respirare, mi sento in grado di compiacervi, e soddisfare alla vostra curiosità. Io non vi dissi a caso essere questa la storia più nuova che abbiate udita mai in vita vostra. Ascoltate quindi attentamente senza interrompermi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Le alunne si ricomposero subito sui loro sedili, e la Tonia levando gli occhi in alto, come chi studia di ridestare una lontana rimembranza, prosegui la narrazione del Saltimbanco e della Fiorina.. Erano già passati parecchi anni dopo quell'avventura degna veramente di un romanzo, quando un bel giorno ne accadde un altro da strabiliarne, tanto fu nel tempo medesimo pauroso e strano. Voi dovete sapere che già da qualche tempo nel piano superiore all'abitazione nostra era capitato ad albergare un forastiero, sui quarant'anni, sempre pensoso e melanconico quanto il miserere, e credo non molto ricco.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Siccome per altro sapeva dipingere che era una maraviglia vederlo, così non era gran cosa s'e trovasse modo di campare la vita, ed attendere intanto ad una sua ricerca della quale vi narrerò fra poco. Io l'aveva più volte veduto passare dinanzi alla porta del mio alloggio, e avrei di buona voglia fatto seco lui alcune ciancie ; ma egli era sempre cosi preoccupato da negri pensamenti che non ebbi in sulle prime coraggio di farlo, o forse, per meglio dire, mi faceva paura. Siccome in quel punto la vita mi rideva un poco, così l'essere melanconico mi pareva sragionevole se non al tutto fuor di natura.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Tuttavia io dovevo avere per esperjenza imparato, che si può essere mesti e piangere ed essere buoni, e che il riso non è sempre il sogno della tranquillità di un animo puro. Essendomi però avveduto ch'e' soleva guardare la Maddalena mia con amore, che poi tra sè e sè sospirava, e che quando la fanciulla salutavalo, e' rispondeva più piacevolmente dell' usato, io mi piacqui della gentilezza, e proposi di apprendermi a questo filo, per soddisfare alla mia curiosità. La Maddalena dunque indettala, in parte da me, dopo averlo con maggiore cortesia salutato, osò un giorno pregarlo di farle vedere le sue pitture; ed e' la si condusse in casa, e poi quasi in men che nol dico la rimandò giù con un pezzetto di carta, dov' era tracciato a matita un ritrattino di lei, che era una gioia a mirarlo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dopo qualche tempo ritornando egli da uno de' suoi viaggi, che facea frequentissimi, fu colto da una maledetta d'infreddatura, che lo chiamò a letto per un mese intiero, e allora noi diventammo amici, perchè lo assistemmo con sollecitudine e con affetto tanto io quanto mia figlia. La sventura lo avea reso diffidente; ma l'amore lo riconciliava cogli uomini. Un giorno (mi par pur sempre di vederlo) essendo già in piena convalescenza, egli era seduto sul letto, tutto chiuso nella sua vesta da camera, e difeso il capo da un fazzoletto di cui serviasi in luogo del beretto da notte.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dopo di avere cianciato a lungo con noi, avendo a un tratto fissato gli occhi sulla Maddalena vicina del letto, a mano a mano ammalati, e si fece più serio dell' usato. Signor Giorgio, diss' io facendomi un po' di coraggio, voi avete una malinconia da far paura. Non posso negarlo, rispose il pittore sospirando; non posso negarlo, buona Tonia; e oramai ho perduta ogni speranza di uscirne.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io ripigliai, fissandogli in faccia gli occhi per iscoprir terreno: Fatevi coraggio, e raccomandatevi alla Madonna, che non vi fallirà dell'aiuto suo. - Sono dieci anni che prego, disse il signor Giorgio, e finora non giunsi a capo di nulla. Ah!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","io morirò senza questa consolazione! Cosi dicendo si diede colla palma distesa un gran colpo sulla fronte, si coperse la faccia, e cominciò a piangere. Dieci anni sono lunghi ricominciai- io al solito con una facondia tanto più crescente quanto ero al buio della cagion vera di quel dolore; dieci anni sono lunghi ma pure alle volte si veggono dei miracoli.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Per esempio io stetti sedici senza aver novella del mio Benedetto. E poi, domandò il pittore levando gli occhi con grande ansietà. -Mi capitò fra le braccia quando meno l'avrei sperato.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Provvidenza è grande vi dico, e non bisogna mai disperarsi che è il peggiore dei mali. Questo pensiero è ragionevole ; ma dopo dieci anni mi pare quasi impossibile. Pronunziate queste parole assai tranquillamente, come se d'improvviso fosse animato da una violenta passione, mi afferrò pel braccio, esclamando: Ella è morta!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","siatene sicura, ella è morta ! Chi mai? chiesi alla mia volta maravigliata.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Dalla tomba veramente, dissi io crollando il capo malinconicamente, dalla tomba non si rialza la testa più mai! Dicendo quelle parole mi ricordai della mia secondogenita, l'Addolorata, di cui vi tenni discorso a lungo un' altra volta. Il signor Giorgio stette qualche tempo in silenzio, e poi ripigliò: Se bene, che ne so io?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Non potrebbe ella essere ancor viva? -Ma che mistero è questo, replicai io con molta curiosità. Vostra figlia è ella viva o morta ?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Chi oserebbe affermare o una o l'altra Signor Giorgio, se non temessi d'essere indiscreta, vorrei vedere addentro in questo arcano, che mi empie di maraviglia e di dolore. Vi riuscirebbe egli troppo grave il parlarmi di vostra figlia ? Posso compiacervi in poche parole, ricominciò a dire il pittore.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Del resto il fatto anzi che essere un mistero, è cosa pubblica per quante gazzette son nel paese; e certamente voi ne avreste contezza se sapeste leggere, e non fosti intesa sempre unicamente alle faccende di nostra casa. Io sono, come voi sapete, un pittore, e non sono sempre vissuto così solo come presentemente. Giovine ancora presi moglie e ne ebbi una bambina.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Queste due creature dovevano infiorarmi quella vita, che ora strascino miserabilissima fra quanti uomini sono riscaldati del sole. La morte mi rapi la moglie dopo due anni di matrimonio. In una prima e grande sventura, fu un dolore grandissimo per me, e tuttavia me ne sarei col tempo consolato, rimanendomi nella mia bambina, nella mia Elisa, una cara compagna, una soave immagine della donna a cui ero stretto dai vincoli di una gran tenerezza.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Che anzi quell'amore che fin qui diviso fra due persone, essendosi ristretto da quella sola creaturina divenne per una parte più intenso, e mi consolò per l'altra della perdita sofferta. A voi che siete madre, o Tonia non è mestieri ch' io spieghi a lungo come e quanto noi possiamo amare; bastivi solo io non ebbi da quel giorno altro pensiero, altra cura, altra allegrezza. Allorchè, dopo avere lavorato tutta la giornata, io tornavo alla casa stanco e affaticato; allorchè dopo avere sofferta per esempio un'ingiustizia, un affronto o che che d'altro, io rivedevo il mio angioletto, ogni, nebbia si dissipava, ogni battaglia dell'animo era vinta, e jo non avrei cambiati i miei pennelli e la mia tavolozza collo scettro e la corona d'un re.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quante volte, avendo a dipingere una Madonna col santo Bambino, e cercando un tipo nella mia fantasia, io ritrassi senza avvedermene la faccia della moglie, e quella dell'Elisa mia! E allora io mi compiacevo dell' opera fatta, e mi compiacevo di vedere i devoti prostrali dinanzi ai miei cari; allora io medesimo m'inginocchiavo dinanzi a quelle immagini, domandando loro aiuto e conforto; ed esse mi parea che mi sorridessero nè più nè meno che se fossero animati.' L'amore può infondere la vita anche nei sepolcri!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Un giorno, essendomi allogato a dipingere le voli d'una cappella, vi ritrassi la Vergine Maria nell'atto che ha smarrito il pargoletto Gesù; e come di solito ricopiai la faccia della moglie mia, quale erami scolpito nella mente. Ora siccome gli occhi di quella immagine erano lagrimosi, cosi sul far della sera, scendendo giù per le scale del ponte, credetti e sognai che ella mi guardasse, e mi dicesse : Giorgio, anche la nostra Elisa è perduta come il bambino Gesù! Questa fantasia mi diede una tale stretta, che io fui sul punto di tornare indietro e cancellar tutto, e tornai a casa tremando, quantunque maledicessi meco medesimo a cosiffatti superstizioni.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E tuttavia questo avvenimento non era ben troppo che presago del vero. Ah! il cuore d'un padre rado è che s'inganni!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Giunto sulla porta di casa cominciai a zuffolare secondo l'usato, e niuno rispose. Altre volte la Elisa mia, udendomi soleva correre nel pianerottolo della scala per abbracciarmi. Quella solitudine e quel silenzio un'impaurarono, aiutali che erano dai mici negri presentimenti.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Io trovai la porta socchiusa, e poi nella stanza mia le traccie manifeste della violenza, dacchè vennemi subito veduto lo scrigno sgangherato e vuoto, e molte carte sparse qua e colà con un disordine tutto nuovo. E mia figlia, la mía Elisa dov' era? Lascio pensare a voi Tonia, qual fosse l'animo mio in quel punto; e se trascurai di stancare tutto il vicinato con dimande, con lagrime, con minaccie.... e se mi rassegnai facilmente a tutta la grandezza della mia sciagura!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma insomma il fatto era troppo vero; la mia casa era stata svaligiata, e la mia figlia rapita! Oh! maledizione di Dio, la mia figlia era stata rapita!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il signor Giorgio arrivato a questo punto della sua narrazione, troncata con si brevi, ma terribili parole, non ebbe per un buon tratto il coraggio di proseguire, nè io quello d' interrogarlo. Cionondimeno la curiosità vinse in me pur finalmente ogni altro rispetto, e gli chiesi: Ma ditemi di grazia; vostra figlia era sola in casa? -Non sola, ripigliò il pittore; ma la vecchia domestica era uscita poco stante per alcune faccende domestiche; e in quel mentre il delitto fu consumato.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","E dei vicini niuno s'accorse del fatto? domandai. -E chi avrebbe saputo immaginare una scelleraggine di questa natura?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Capisco che i denari possano far gola ad un ladro; ma che si voleva da una bambina di tre o quattr'anni? Solo una vecchia mi disse d'avere intraveduto per la scala un figuro sinistro con un piccolo sacchetto fra mani; ma della figlia niuno seppe darmi contezza. In sulle prime balenommi alla mente un terribile pensiero, che i ladri l'avessero trucidato per non essere riconosciuti, che il colpevole fosse alcuno degli stessi vicini; ma per quanto mi adoperassi non venni mai a capo di questa infame tragedia.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Quando, cessata la prima violenza del dolore, la cagione più libera diè luogo ai più giusti provvedimenti, mi richiamai ai tribunali, corsi la città e le campagne, feci pubblicare in ogni gazzetta il nome, l'età e la fisonomia della bambina, promettendo una ricompensa a chi mi avesse messo solamente sulle traccie dei rapitori, o me ne avesse dato un cenno qualunque. Non contento di questi esperimenti, io medesimo incominciai a perlustrare tutto il regno di città in città, di borgo in borgo, interrogando ogni passeggiero, ogni famiglia e ogni casa; e da dieci anni, Tonia, da dieci anni non sono ancora stanco, nè mi stancherò che, morendo, quantunque non mi avanzi oramai se non un debolissimo filo di speranza. Molti degli uomini a cui ne chiesi o narrai la storia mia, mi guardano con pietà, e negli atti del volto io veggo aperto che dicono: Costui è pazzo!","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","In qual modo e vorrebbe riconoscere una bambina dopo dieci anni? E di vero alcuna volta dubitai di me medesimo e della mia povera ragione; ma a voi, o Tonia, che avete un cuore di madre non parrà incredibile al tutto se dirò, che io saprei quasi per istinto discernere fra mille la mia figliuola. La sua immagine è scolpita qui indelebilmente, e si pose la mano sul cuore.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Vedendo che egli aveva terminato il suo racconto, io gli domandai: Perdonatemi, signor Giorgio, se vi rincrudisco la piaga, interrogandovi; ma qual ragione fu si forte per farvi credere che la povera Elisa nostra fosse rapita piuttosto che morta? Io dubitai allora, come vi dissi; ma oggidì se sono certo per la confessione della domestica, la quale governava di quei giorni la casa mia. Essa, morendo mi rivelò d'avere intraveduta l' Elisa fra le braccia di quell'uomo sinistro; forse lo stesso che mi aveva svaligiato lo scrigno.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma che volea farsi egli d'una bambina ? Ecco il mistero, Tonia, ecco il mistero che mette da dieci anni il mio cervello alla tortura, e che consuma la vita mia. Tutlavolta chi sa?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Veduto, ad onta della lunghezza del tempo e della inutilità delle mie ricerche, sogno ancora di rivedere la figlia, e sembrami impossibile di dover morire senza una mano pietosa che mi chiuda gli occhi. Se si avverrò quel presagio del mio quadro intorno allo smarrimento di Gesù bambino perchè non avrei io la consolazione di trovare l'Elisa, come la santa Vergine trovò il figlio ? Sicuro, risposi io, questo è ben pensala, e mi par giusta.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il pittore crollò il capo, stette un momento pensoso, e poi esclamò: Ah Tonia, queste sono superstizioni. Maria trovò il suo divino Figliuolo dopo tre giorni; ed io misero! da dieci anni non ne ebbi una novella al mondo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La mia Elisa è dunque morta ! Povero padre! disse Adele asciugandosi gli occhi.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Egli è ben chiaro che la sua ragione avea sofferto. E pure.... alle volte si danno dei casi proprii nuovi, rispose Amalia, guardando in faccia la Tonia, come per assicurarsi se vi fosse nulla a sperare. Per me, soggiunse Enrichetta, se il pittore non trovò la sua Elisa, amerei che la Tonia non ne avesse parlato mai.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Tonia senza darsi per intesa di queste tentazioni delle impazienti alunne di donna Vittoria, dopo alcuni momenti ripigliò la sua narrazione. Da quando io ero stata ammessa ai domestici segreti del pittore vicino mio erano già trascorsi più mesi; ed egli fedele al suo proponimento di non lasciare alcuna parte del paese non visitato, preparavasi ad emigrare in altra città, per fermarvi qualche tempo la nuova sua stanza. Da dieci anni non faceva altra vita, e simile alle gru o alle rondini ora trovavasi a levante, ora a ponente, lasciando in ogni luogo l'orma del suo passaggio, col moltiplicare gli avvisi, domandare e scrutare con non pertinacia veramente straordinaria.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Le cose erano a tale che il pensiero della figliuola era monomania. Egli pretendeva di sapervi dire per esempio quanto doveva essere cresciuta, quale dovesse essere la sua Gismonda, dopo la trasformazione di si lungo tempo, quale il colore dei capegli, come se non l'avesse mai perduta di vista. Egli mi facea compassione, benchè la sua fede fosse tale, che talvolta anch'io partecipavo alle sue illusioni, e cominciavo a credere, giusta i suoi ragionamenti, che Iddio non avrebbe mai frustrato un amore così nuovo ed ardente.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Senonchè in mezzo a codesti sogni si affacciava di quando in quando un terribile sospetto, che gli diceva: E se fosse morta ! Allora il pittore parea che diventasse un altr' uomo, dando nelle smanie più strane, o lasciandosi cadere nella più cupa malinconia. Alcuna fiata quell'uomo cosi buono, cosi religioso io lo udii rompere in tali-imprecazioni, che sarebbero appena state bene sulle labbra di Caino o di Erode.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Enrichetta che era la più impaziente delle alunne di donna Vittoria, quantunque avesse udito in silenzio la narrazione della Tonia, giunta a questo punto non potè trattenersi dall'osservare: Per vero io non so di qual modo la storia di questo padre possa entrare nel racconto della Tonia. - Già il mal degli episodii, osservò sorridendo l'Adele, è la malattia più pericolosa della Tonia. È il vizio dei vecchi, rispose la Tonia; e' ciarlano molto e corrono a rischio perciò di perdere il filo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Voi avete fatto bene a rimettermi nella carreggiata. Però gatta ci cova, disse l'Amalia. Noi vedremo, risposero le altre.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Tonia ripigliò, dicendo: La vigilia della partenza del pittore, la Maddalena, mia tornando a casa la sera, mi assicurò di avere in sul meriggio, dinanzi alla bottega della crestaia, dov' essa lavorava, veduto il saltimbanco, che aveaci minacciati parecchi anni prima, fra le gole dei monti nativi, e non essersi ingannato quantunque e' fosse solo colla Fiorina. Povera fanciulla, esclamai io; dunque la è uscita di gattabuia, per ricominciare la prima vita. Davvero che mi fa compassione.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La si è fatta molto bella, e si trae dietro gli sguardi di tutti i passaggieri. D'altra parte è vestita così bizzarramente e a tanti colori che si distingue a cento miglia. Gran sacrificii, dissi io, si vogliono per pascere questo ventre insaziabile.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Domani ella comincierà le sue danze nel mercato della piazza. E bene, risposi io, quando tu abbi a ritornare alla bottega, voglio venire anch'io. Passeremo per di là, e vedremo di farci riconoscere.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ben dice il proverbio: Solo i monti non possono incontrarsi. Figuratevi, ripigliò Maddalena, se in mezzo a tante centinaia di persone, vorrà fissar gli occhi sopra di noi! Tuttavolta sono anch'io curiosa di vederla.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Povera Fiorina, io non so come tu possa campare in questa maniera di vita. Presi questi concerti fra noi, alla mattina seguente, che erano quasi le dieci, io e la Maddalena ci metteremmo in via, pigliando quante scorciatoie ci vennero in mente, e sboccammo sulla piazza del mercato, proprio in faccia al palco innalzato all'uopo dal saltimbanco, dove sventolava una spezie di gonfalone, entro il quale a caratteri cubitali una scritta, che leggevasi da un capo all'altro della piazza. Che cosa dice quella scrittura?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","dissi alla Maddalena. Maddalena, che sapea leggere benissimo, rispose subito senza una fatica al mondo: Gregorio il Mago e la bella Fiorina. lo non mi sono apposto male, e' son dessi certamente.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il popolo cominciava ad affollarsi, perocchè e' somiglia alle mosche; e ci volle gran forza di gomiti per avvicinarsi tanto quanto al palco, e godere con agio dello spettacolo. Veramente quando Gregorio sali nel tavolato, e incominciò a parlare, m'accorsi bene che non avrei perduta una sillaba, quand' anche fossi rimasta nell'angolo opposto della piazza, tanto la sua voce era sonora ; tuttavia fui ben contenta di trovarmi vicinissima del palco essendoche avrei comodamente contemplata così la bella fisonomia della Fiorina, quando fosse comparsa. E di vero non andò gran tratto, che, terminato il sermoncino del Mago, promettenti non so bene quante maraviglie, vidi salire lesta lesta come un daino la fanciulla, e piantarsi in sui due piedi, dando agio agli astanti di contemplare la snellezza del suo corpo, e quella sua faccia da Venere, che parea molte volte più bella sotto quel suo berretto capriccioso, da cui cadeva una pioggia di ricci biondi che le scherzavano sul collo bianchissimo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Il corpo avea chiuso e disegnato da una vesticciuola rossa, che dalla cintola in giù dilatavasi a larghe falde sino al ginocchio, terminandosi con fiocchi rabeschi, nastri e pizzi d'ogni maniera, e lasciando però veder nuda la gamba e le braccia, che le avresti dette usciti allora allora dal tornio, tanto erano morbidamente rifondati. Quando il popolo la vide ruppe quasi involontariamente in un grido di ammirazione, e cominciò a battere le mani, chiedendo che ella incominciasse a danzare. Maddalena mi prese per un braccio, e mi disse: E bene non è la Fiorina?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Mai si, risposi io. Noi eravamo tanto vicine, che la danzatrice, udendo a pronunziare il proprio nome, si volse, e fissò malinconicamente gli occhi sulla mia figlia, ben mostrando di riconoscerla. Maddalena diventò rossa come una bragia, e non ebbe cuore di parlarle; ma io, sforzandomi d'appressarmi anche di più: Fiorina le dissi da quando sei tu uscita di prigione?","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Da non molto tempo, rispose ella, tenendo gli occhi fissi sopra di me. Sarai ben contenta. È lo stesso per me.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Non aveva ancor finito queste parole, che quel brutale del Mago, per avvisarla di cominciare la danza, diette di punta colla bacchetta che aveva a mano così violentemente nelle spalle, che quella disgraziata impallidì e fu per venirne meno. Una tal vista mi fece tanto male, che certamente avrei cominciato a fare una pubblica invettiva contro quel villano se ad un tratto un furioso che doveva essermi dietro, levandosi con impeto e strammazzandomi a terra, non mi avesse impedito di pensare ad altri fuorchè a me stessa. Quello che avvenisse in seguito non so ben dirvi, perocchè innanzi mi fosse dato di rilevarmi, tanto sul palco che per la piazza incominciò un framestio e un baccano del diavolo, un urlo generale, un fuggi fuggi, che peggio non sarebbesi fatto se si fosse temuto il finimondo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Maddalena vegliando intorno a me, perchè altri non mi schiacciasse il capo, gridava come una spiritata; alcuni per fuggire ed aprirsi un passo più agevole menavano le mani; altri usavano della buona occasione per tirare alle borse dei galantuomini, e i battuti e i derubati bestemmiavano, pigiandosi e malmenandosi a vicenda senza saperne la cagione. Intanto dall'alto del palco Gregorio il mago tuonava con una voce rauca, come d'un uomo che minaccia di essere strangolato, mentre dall'altra parte i cittadini chiamavano ad alta voce in aiuto i servi della ragione. Allorchè piacque al cielo, io potei rialzarmi tutta lacera e pesta; ma non ebbi nè agio né voglia di pensare a me stessa, tanto fu lo stupore allorchè, levando gli occhi mi vennemi veduto in sul palco (crederesti?)","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","il signor Giorgio, il pittore, che simile ad una furia fuggita d'inferno, con una mano teneva la danzatrice, e poneva i piedi sul corpo del Saltimbanco, stramazzato da lui a guisa d'un bue nel macello. Non so bene quello e' dicesse, perocchè ora gridava a piena gola, or piangeva, or rideva, passando con rapida vicenda dalle minaccie alle preghiere, dalla gioia al dolore, non altrimenti di quello avrebbe usato un maniaco. I sergenti della ragione che erano già accorsi in buon numero durarono grande fatica a farsi largo prima fra la folla, e poscia a strascinar seco il pittore e la danzatrice, i quali si divincolarono, ricusando a ogni modo di seguirli.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Nė per avventura sarebbero così presto riusciti nello intento, se non li avessero legati ambedue, sacramentando e promettendo al pittore di non separarlo dalla danzatrice, la quale oramai non sapeva in qual mondo si fosse. Io poi in compagnia della Maddalena, tutta scarmigliata e pentita della mia curiosità, tornai a casa piena di confusione e di maravi glia per quanto era sugli occhi nostri accaduto. In cento anni non potrebbe avvenire una tragedia di questa fatta.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Le alunne di donna Vittoria, che avevano udita quest'ultima parte del racconto proprio senza zittire, vedendo che la Tonia cessava di parlare, domandarono ad una voce: Dunque la Fiorina.... Era la figlia del pittore, quella medesima Elisa che da dieci anni egli andava cercando per tutto il regno, rispose la Tonia. Quel briccone del Mago avea scontato a caro prezzo la sua colpa, quantunque alla sua malvagità fosse leggiera ogni pena.","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Sembra un romanzo, disse tra sè e sé Enrichetta. E tuttavia, ripigliò la Tonia, non vi narro se non quanto vidi io medesima con questi occhi. Il fatto del pittore, ricominciò la Tonia, proseguendo la sua narrazione, avverava alla lettura il proverbio: Dalla padella nella bragia.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Per quanto fosse malvagio, il Saltimbanco era pure un uomo, e la giustizia doveva inesorabilmente fare il suo corso, giudicando della morte di lui. Difatto il giorno dopo, ossia che fra gli astanti io fossi stata particolarmente disegnata, ossia (come è più probabile) che il pittore medesimo avessemi chiamata a fare testimoninza, io fui citata a comparire in giudizio. Nè ciò mi rincrebbe.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Da una parte la curiosità grande mi pungeva, dall'altra io sperava anche di dare colle mie deposizioni una mano a quel buon diavolo, che senza volerlo, erasi fatto reo di un omicidio. Dirvi che la sala era stipata di curiosi sarebbe un dir nulla, perchè un granello di miglio non sarebbe andato per terra, tanta era la calça; essendochè il fatto fosse clamoroso e veramente nuovo, e le avventure romanzesche sogliano solleticare le curiosità popolari. Quando il signor Giorgio presentossi era pallido, ma tranquillo; rispose pacatamente a tutte le interrogazioni dei giudici, non si studiò di sminuire la gravezza dell'accaduto, e mostrossi rassegnato alle conseguenze del fatto qualunque fossero.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","La Fiorina ovvero l'Elisa, che è tuttuno, usa, che era trovarsi dinanzi a una folta corona di spettatori, raccontò con franchezza la storia della vita sua e nella semplicità di quel racconto saltarono fuori certe particolarità di quel baro del Saltimbanco da fremerne di paura. Egli aveva sull'anima più delitti di Giuda Scariote. Venne poi finalmente anche il mio torno, e debbo dire che se il mio racconto non fu il più ordinato, almeno fu schietto, e molto lungo.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Credo anzi che quest'ultimo fosse il suo vizio principale, imperocchè i giudici da una parte, e l'uditorio dall'altra con segni non dubbii m'imposero di tacere. Il pittore fu l'ultimo; ma egli parlò con tanto calore, descrisse cosi vivamente il martirio di quei dieci anni, che quasi tutti gli spettatori, e son per dire anche i giudici che sono assai meno facili, piangevano di tenerezza. Il cuore d'un padre sa farsi intendere.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Egli dichiarò di avere ucciso il Saltimbanco senza pure avvedersene e che avrebbe in quel punto sfidato non una ma cento morti. Allorquando poi per una di quelle disperazioni che vengono da un forte amore egli prese pel braccio la danzatrice, e mostrandola al popolo, disse, che se nell' adunanza eranvi dei padri e delle madri se ne appellava al loro giudizio; allora tutti unanimemente ruppero in un applauso involontario; e il popolo prevenne la sentenza dei giudici, la quale fu ritardata per alcuni giorni, ma non poteva e non doveva essere dalla comune. Il pittore fu pienamente assoluto, e rimandato libero.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Durante quei giorni di espettazione, io visitai a più riprese il pittore, amico mio, e lo trovai quasi sempre a colloquio colla figliuola. Era veramente una compassione. Quella creatura abbrutita dalle durezze e dai mali esempi del Saltimbanco, pareva in sulle prime del tutto insensibile; e il padre se ne disperava, facendone i più gravi lamenti strappandosi i capegli, e maledicendo alla propria disavvenfura.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Ma un amore così grande era impossibile che non si aprisse un adite a quel cuore ancor tenero, guasto sì, ma non depravato. Un giorno adunque era la vigilia della sentenza, Fiorina, dopo averlo udito lungamente, preselo per mano, gli domandò: Voi mi amate davvero? Se io ti amo, rispose il padre abbracciandola, e baciandole il capo, se io ti amo, figlia mia?","YES"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Questo giorno io l'attesi per dieci anni, e l'avrei comperato col martirio di un secolo. Credi tu che senza questa speranza avrei potuto mai sopportare una vita più grave a me della morte? Io ero solo al mondo, solo; e tuttavia il cuore mi diceva che ivi era un essere creato ad amarmi, a rendermi felice, a rallegrare la mia vedovanza, e la mia vecchiezza.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","O mio Dio, voi sapete che senza con questo pensiere, io sarei morto, maledicendo alla nostra provvidenza; e voi buono e giusto, voi avete voluto consolarmi. Sia benedetto al vostro nome e alla vostra misericordia! Questo cuore che batte sul mio, è il cuore di mia figlia, e i miei voli furono esauditi!","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Fiorina baciò la fronte del padre; e quelle due anime, create come diceva il pittore, per amarsi cominciarono ad intendersi tanto bene, che il padre rapito come fuor di sè medesimo, alzò le mani al cielo, ed esclamò: I mici giudici possono oggidi condannarmi al patibolo; io mi sento la forza di salirlo ridendo ! Senonchè i giudici furono ben più ragionevoli, e il giorno dopo, il pittore colla Fiorina passeggiavano liberi per la città, ammirali da quanti conoscevano le strane avventure della vita loro. Tale, o mie signorine, è la storia del Saltimbanco e della Fiorina.","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Da essa vorrei che voi apprendeste a conoscere di quanto siate debitrici verso Iddio, il quale piacquesi di farvi crescere fra le braccia dei vostri parenti, e vi risparmio la più grande delle disgrazie. Un sorriso del padre, un bacio materno valgono più d'ogni tesoro. Beate le madri che possono bearsi lungo tempo nella vista dei figliuoli; e beati i figli che rendono colla virtù loro veneranda la canizie dei genitori !","NO"
"Cereseto_Giovanni_Battista-Storia_della_Tonia-1856","Cereseto Giovanni Battista","Storia della Tonia","1856","Così terminò la vecchia Tonia, e non pote nascondere una grossa lagrima che le spuntava sugli occhi. Forse in quel punto ricordava l'innocente sorriso della sua Addolorata, e l'ultimo amplesso della povera Maddalena. FINE DELLA TONIA.","NO"
