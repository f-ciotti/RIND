"filename","nome","titolo","anno","chunk","DIL"
"Leopardi_Giacomo-Operette_morali-1834","Leopardi Giacomo","Operette morali","1834","STORIA DEL GENERE UMANO Narrasi che tutti gli uomini che da principio popolarono la terra, fossero creati per ogni dove a un medesimo tempo, e tutti bambini, e fossero nutricati dalle api, dalle capre e dalle colombe nel modo che i poeti favoleggiarono dell'educazione di Giove. E che la terra fosse molto più piccola che ora non è, quasi tutti i paesi piani, il cielo senza stelle, non fosse creato il mare, e apparisse nel mondo molto minore varietà e magnificenza che oggi non vi si scuopre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma nondimeno gli uomini compiacendosi insaziabilmente di riguardare e di considerare il cielo e la terra, maravigliandosene sopra modo e riputando l'uno e l'altra bellissimi e, non che vasti, ma infiniti, così di grandezza come di maestà e di leggiadria; pascendosi oltre a ciò di lietissime speranze, e traendo da ciascun sentimento della loro vita incredibili diletti, crescevano con molto contento, e con poco meno che opinione di felicità. Così consumata dolcissimamente la fanciullezza e la prima adolescenza, e venuti in età più ferma, incominciarono a provare alcuna mutazione. Perciocché le speranze, che eglino fino a quel tempo erano andati rimettendo di giorno in giorno, non si riducendo ancora ad effetto, parve loro che meritassero poca fede; e contentarsi di quello che presentemente godessero, senza promettersi verun accrescimento di bene, non pareva loro di potere, massimamente che l'aspetto delle cose naturali e ciascuna parte della vita giornaliera, o per l'assuefazione o per essere diminuita nei loro animi quella prima vivacità, non riusciva loro di gran lungo così dilettevole e grata come a principio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Andavano per la terra visitando lontanissime contrade, poiché lo potevano fare agevolmente, per essere i luoghi piani, e non divisi da mari, né impediti da altre difficoltà; e dopo non molti anni, i più di loro si avvidero che la terra, ancorché grande, aveva termini certi, e non così larghi che fossero incomprensibili; e che tutti i luoghi di essa terra e tutti gli uomini, salvo leggerissime differenze, erano conformi gli uni agli altri. Per le quali cose cresceva la loro mala contentezza di modo che essi non erano ancora usciti dalla gioventù, che un espresso fastidio dell'esser loro gli aveva universalmente occupati. E di mano in mano nell'età virile, e maggiormente in sul declinare degli anni, convertita la sazietà in odio, alcuni vennero in sì fatta disperazione, che non sopportando la luce e lo spirito, che nel primo tempo avevano avuti in tanto amore, spontaneamente, quale in uno e quale in altro modo, se ne privarono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Parve orrendo questo caso agli Dei, che da creature viventi la morte fosse preposta alla vita, e che questa medesima in alcun suo proprio soggetto, senza forza di necessità e senza altro concorso, fosse instrumento a disfarlo. Né si può facilmente dire quanto si maravigliassero che i loro doni fossero tenuti così vili ed abbominevoli, che altri dovesse con ogni sua forza spogliarseli e rigettarli; parendo loro aver posta nel mondo tanta bontà e vaghezza, e tali ordini e condizioni, che quella stanza avesse ad essere, non che tollerata, ma sommamente amata da qualsivoglia animale, e dagli uomini massimamente, il qual genere avevano formato con singolare studio a maravigliosa eccellenza. Ma nel medesimo tempo, oltre all'essere tocchi da non mediocre pietà di tanta miseria umana quanta manifestavasi dagli effetti, dubitavano eziandio che rinnovandosi e moltiplicandosi quei tristi esempi, la stirpe umana fra poca età, contro l'ordine dei fati, venisse a perire, e le cose fossero private di quella perfezione che risultava loro dal nostro genere, ed essi di quegli onori che ricevevano dagli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Deliberato per tanto Giove di migliorare, poiché parea che si richiedesse, lo stato umano, e d'indirizzarlo alla felicità con maggiori sussidi, intendeva che gli uomini si querelavano principalmente che le cose non fossero immense di grandezza, né infinite di beltà, di perfezione e di varietà, come essi da prima avevano giudicato; anzi essere angustissime, tutte imperfette, e pressoché di una forma; e che dolendosi non solo dell'età provetta, ma della matura, e della medesima gioventù, e desiderando le dolcezze dei loro primi anni, pregavano ferventemente di essere tornati nella fanciullezza, e in quella perseverare tutta la loro vita. Della qual cosa non potea Giove soddisfarli, essendo contraria alle leggi universali della natura, ed a quegli uffici e quelle utilità che gli uomini dovevano, secondo l'intenzione e i decreti divini, esercitare e produrre. Né anche poteva comunicare la propria infinità colle creature mortali, né fare la materia infinita, né infinita la perfezione e la felicità delle cose e degli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ben gli parve conveniente di propagare i termini del creato, e di maggiormente adornarlo e distinguerlo: e preso questo consiglio, ringrandì la terra d'ogn'intorno, e v'infuse il mare, acciocché, interponendosi ai luoghi abitati, diversificasse la sembianza delle cose, e impedisse che i confini loro non potessero facilmente essere conosciuti dagli uomini, interrompendo i cammini, ed anche rappresentando agli occhi una viva similitudine dell'immensità. Nel qual tempo occuparono le nuove acque la terra Atlantide, non solo essa, ma insieme altri innumerabili e distesissimi tratti, benché di quella resti memoria speciale, sopravvissuta alla moltitudine dei secoli. Molti luoghi depresse, molti ricolmò suscitando i monti e le colline, cosperse la notte di stelle, rassottigliò e ripurgò la natura dell'aria, ed accrebbe il giorno di chiarezza e di luce, rinforzò e contemperò più diversamente che per l'addietro i colori del cielo e delle campagne, confuse le generazioni degli uomini in guisa che la vecchiezza degli uni concorresse in un medesimo tempo coll'altrui giovanezza e puerizia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E risolutosi di moltiplicare le apparenze di quell'infinito che gli uomini sommamente desideravano (dappoi che egli non li poteva compiacere della sostanza), e volendo favorire e pascere le coloro immaginazioni, dalla virtù delle quali principalmente comprendeva essere proceduta quella tanta beatitudine della loro fanciullezza; fra i molti espedienti che pose in opera (siccome fu quello del mare), creato l'eco, lo nascose nelle valli e nelle spelonche, e mise nelle selve uno strepito sordo e profondo, con un vasto ondeggiamento delle loro cime. Creò similmente il popolo de' sogni, e commise loro che ingannando sotto più forme il pensiero degli uomini, figurassero loro quella pienezza di non intelligibile felicità, che egli non vedeva modo a ridurre in atto, e quelle immagini perplesse e indeterminate, delle quali esso medesimo, se bene avrebbe voluto farlo, e gli uomini lo sospiravano ardentemente, non poteva produrre alcun esempio reale. Fu per questi provvedimenti di Giove ricreato ed eretto l'animo degli uomini, e rintegrata in ciascuno di loro la grazia e la carità della vita, non altrimenti che l'opinione, il diletto e lo stupore della bellezza e dell'immensità delle cose terrene.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E durò questo buono stato più lungamente che il primo, massime per la differenza del tempo introdotta da Giove nei nascimenti, sicché gli animi freddi e stanchi per l'esperienza delle cose, erano confortati vedendo il calore e le speranze dell'età verde. Ma in progresso di tempo tornata a mancare affatto la novità, e risorto e riconfermato il tedio e la disistima della vita, si ridussero gli uomini in tale abbattimento, che nacque allora, come si crede, il costume riferito nelle storie come praticato da alcuni popoli antichi che lo serbarono,(1)che nascendo alcuno, si congregavano i parenti e loro amici a piangerlo; e morendo, era celebrato quel giorno con feste e ragionamenti che si facevano congratulandosi coll'estinto. All'ultimo tutti i mortali si volsero all'empietà, o che paresse loro di non essere ascoltati da Giove, o essendo propria natura delle miserie indurare e corrompere gli animi eziandio più bennati, e disamorarli dell'onesto e del retto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciocché s'ingannano a ogni modo coloro i quali stimano essere nata primieramente l'infelicità umana dall'iniquità e dalle cose commesse contro agli Dei; ma per lo contrario non d'altronde ebbe principio la malvagità degli uomini che dalle loro calamità. Ora poiché fu punita dagli Dei col diluvio di Deucalione la protervia dei mortali e presa vendetta delle ingiurie, i due soli scampati dal naufragio universale del nostro genere, Deucalione e Pirra, affermando seco medesimi niuna cosa potere maggiormente giovare alla stirpe umana che di essere al tutto spenta, sedevano in cima a una rupe chiamando la morte con efficacissimo desiderio, non che temessero né deplorassero il fato comune. Non per tanto, ammoniti da Giove di riparare alla solitudine della terra; e non sostenendo, come erano sconfortati e disdegnosi della vita, di dare opera alla generazione; tolto delle pietre della montagna, secondo che dagli Dei fu mostrato loro, e gittatosele dopo le spalle, restaurarono la specie umana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma Giove fatto accorto, per le cose passate, della propria natura degli uomini, e che non può loro bastare, come agli altri animali, vivere ed essere liberi da ogni dolore e molestia del corpo; anzi, che bramando sempre e in qualunque stato l'impossibile, tanto più si travagliano con questo desiderio da se medesimi, quando meno sono afflitti dagli altri mali; deliberò valersi di nuove arti a conservare questo misero genere: le quali furono principalmente due. L'una mescere la loro vita di mali veri; l'altra implicarla in mille negozi e fatiche, ad effetto d'intrattenere gli uomini, e divertirli quanto più si potesse dal conversare col proprio animo, o almeno col desiderio di quella loro incognita e vana felicità. Quindi primieramente diffuse tra loro una varia moltitudine di morbi e un infinito genere di altre sventure: parte volendo, col variare le condizioni e le fortune della vita mortale, ovviare alla sazietà e crescere colla opposizione dei mali il pregio de' beni; parte acciocché il difetto dei godimenti riuscisse agli spiriti esercitati in cose peggiori, molto più comportabile che non aveva fatto per lo passato; e parte eziandio con intendimento di rompere e mansuefare la ferocia degli uomini, ammaestrarli a piegare il collo e cedere alla necessità, ridurli a potersi più facilmente appagare della propria sorte, e rintuzzare negli animi affievoliti non meno dalle infermità del corpo che dai travagli propri, l'acume e la veemenza del desiderio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre di questo, conosceva dovere avvenire che gli uomini oppressi dai morbi e dalle calamità, fossero meno pronti che per l'addietro a volgere le mani contra se stessi, perocché sarebbero incodarditi e prostrati di cuore, come interviene per l'uso dei patimenti. I quali sogliono anche, lasciando luogo alle speranze migliori, allacciare gli animi alla vita: imperciocché gl'infelici hanno ferma opinione che eglino sarebbero felicissimi quando si riavessero dei propri mali; la qual cosa, come è la natura dell'uomo, non mancano mai di sperare che debba loro succedere in qualche modo. Appresso creò le tempeste dei venti e dei nembi, si armò del tuono e del fulmine, diede a Nettuno il tridente, spinse le comete in giro e ordinò le eclissi; colle quali cose e con altri segni ed effetti terribili, instituì di spaventare i mortali di tempo in tempo: sapendo che il timore e i presenti pericoli riconcilierebbero alla vita, almeno per breve ora, non tanto gl'infelici, ma quelli eziandio che l'avessero in maggiore abbominio, e che fossero più disposti a fuggirla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E per escludere la passata oziosità, indusse nel genere umano il bisogno e l'appetito di nuovi cibi e di nuove bevande, le quali cose non senza molta e grave fatica si potessero provvedere, laddove insino al diluvio gli uomini, dissetandosi delle sole acque, si erano pasciuti delle erbe e delle frutta che la terra e gli arbori somministravano loro spontaneamente, e di altre nutriture vili e facili a procacciare, siccome usano di sostentarsi anche oggidì alcuni popoli, e particolarmente quelli di California. Assegnò ai diversi luoghi diverse qualità celesti, e similmente alle parti dell'anno, il quale insino a quel tempo era stato sempre e in tutta la terra benigno e piacevole in modo, che gli uomini non avevano avuto uso di vestimenti; ma di questi per l'innanzi furono costretti a fornirsi, e con molte industrie riparare alle mutazioni e inclemenze del cielo. Impose a Mercurio che fondasse le prime città, e distinguesse il genere umano in popoli, nazioni e lingue, ponendo gara e discordia tra loro; e che mostrasse agli uomini il canto e quelle altre arti, che sì per la natura e sì per l'origine, furono chiamate, e ancora si chiamano divine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Esso medesimo diede leggi, stati e ordini civili alle nuove genti; e in ultimo volendo con un incomparabile dono beneficarle, mandò tra loro alcuni fantasmi di sembianze eccellentissime e soprumane, ai quali permise in grandissima parte il governo e la potestà di esse genti: e furono chiamati Giustizia, Virtù, Gloria, Amor patrio e con altri sì fatti nomi. Tra i quali fantasmi fu medesimamente uno chiamato Amore, che in quel tempo primieramente, siccome anco gli altri, venne in terra: perciocché innanzi all'uso dei vestimenti, non amore, ma impeto di cupidità, non dissimile negli uomini di allora da quello che fu di ogni tempo nei bruti, spingeva l'un sesso verso l'altro, nella guisa che è tratto ciascuno ai cibi e a simili oggetti i quali non si amano veramente, ma si appetiscono. Fu cosa mirabile quanto frutto partorissero questi divini consigli alla vita mortale, e quanto la nuova condizione degli uomini, non ostante le fatiche, gli spaventi e i dolori, cose per l'addietro ignorate dal nostro genere, superasse di comodità e di dolcezza quelle che erano state innanzi al diluvio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E questo effetto provenne in gran parte da quelle maravigliose larve; le quali dagli uomini furono riputate ora geni ora iddii, e seguite e culte con ardore inestimabile e con vaste e portentose fatiche per lunghissima età; infiammandoli a questo dal canto loro con infinito sforzo i poeti e i nobili artefici; tanto che un grandissimo numero di mortali non dubitarono chi all'uno e chi all'altro di quei fantasmi donare e sacrificare il sangue e la vita propria. La qual cosa, non che fosse discara a Giove, anzi piacevagli sopra modo, così per altri rispetti, come che egli giudicava dovere essere gli uomini tanto meno facili a gittare volontariamente la vita, quanto più fossero pronti a spenderla per cagioni belle e gloriose. Anche di durata questi buoni ordini eccedettero grandemente i superiori; poiché quantunque venuti dopo molti secoli in manifesto abbassamento, nondimeno eziandio declinando e poscia precipitando, valsero in guisa, che fino all'entrare di un'età non molto rimota dalla presente, la vita umana, la quale per virtù di quegli ordini era stata già, massime in alcun tempo, quasi gioconda, si mantenne per beneficio loro mediocremente facile e tollerabile.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Le cagioni e i modi del loro alterarsi furono i molti ingegni trovati dagli uomini per provvedere agevolmente e con poco tempo ai propri bisogni; lo smisurato accrescimento della disparità di condizioni e di uffici constituita da Giove tra gli uomini quando fondò e dispose le prime repubbliche; l'oziosità e la vanità che per queste cagioni, di nuovo, dopo antichissimo esilio, occuparono la vita; l'essere, non solo per la sostanza delle cose, ma ancora da altra parte per l'estimazione degli uomini, venuta a scemarsi in essa vita la grazia della varietà, come sempre suole per la lunga consuetudine; e finalmente le altre cose più gravi, le quali per essere già descritte e dichiarate da molti, non accade ora distinguere. Certo negli uomini si rinnovellò quel fastidio delle cose loro che gli aveva travagliati avanti il diluvio, e rinfrescossi quell'amaro desiderio di felicità ignota ed aliena dalla natura dell'universo. Ma il totale rivolgimento della loro fortuna e l'ultimo esito di quello stato che oggi siamo soliti di chiamare antico, venne principalmente da una cagione diversa dalle predette: e fu questa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Era tra quelle larve, tanto apprezzate dagli antichi, una chiamata nelle costoro lingue Sapienza; la quale onorata universalmente come tutte le sue compagne, e seguita in particolare da molti, aveva altresì al pari di quelle conferito per la sua parte alla prosperità dei secoli scorsi. Questa più e più volte, anzi quotidianamente, aveva promesso e giurato ai seguaci suoi di voler loro mostrare la Verità, la quale diceva ella essere un genio grandissimo, e sua propria signora, né mai venuta in sulla terra, ma sedere cogli Dei nel cielo; donde essa prometteva che coll'autorità e grazia propria intendeva di trarla, e di ridurla per qualche spazio di tempo a peregrinare tra gli uomini: per l'uso e per la familiarità della quale, dovere il genere umano venire in sì fatti termini, che di altezza di conoscimento, eccellenza d'instituti e di costumi, e felicità di vita, per poco fosse comparabile al divino. Ma come poteva una pura ombra ed una sembianza vota mandare ad effetto le sue promesse, non che menare in terra la Verità?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sicché gli uomini, dopo lunghissimo credere e confidare, avvedutisi della vanità di quelle profferte; e nel medesimo tempo famelici di cose nuove, massime per l'ozio in cui vivevano; e stimolati parte dall'ambizione di pareggiarsi agli Dei, parte dal desiderio di quella beatitudine che per le parole del fantasma si riputavano, conversando colla Verità, essere per conseguire; si volsero con instantissime e presuntuose voci dimandando a Giove che per alcun tempo concedesse alla terra quel nobilissimo genio, rimproverandogli che egli invidiasse alle sue creature l'utilità infinita che dalla presenza di quello riporterebbero; e insieme si rammaricavano con lui della sorte umana, rinnovando le antiche e odiose querele della piccolezza e della povertà delle cose loro. E perché quelle speciosissime larve, principio di tanti beni alle età passate, ora si tenevano dalla maggior parte in poca stima; non che già fossero note per quelle che veramente erano, ma la comune viltà dei pensieri e l'ignavia dei costumi facevano che quasi niuno oggimai le seguiva; perciò gli uomini bestemmiando scelleratamente il maggior dono che gli eterni avessero fatto e potuto fare ai mortali, gridavano che la terra non era degnata se non dei minori geni; ed ai maggiori, ai quali la stirpe umana più condecentemente s'inchinerebbe, non essere degno né lecito di porre il piede in questa infima parte dell'universo. Molte cose avevano già da gran tempo alienata novamente dagli uomini la volontà di Giove; e tra le altre gl'incomparabili vizi e misfatti, i quali per numero e per tristezza si avevano di lunghissimo intervallo lasciate addietro le malvagità vendicate dal diluvio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Stomacavalo del tutto, dopo tante esperienze prese, l'inquieta, insaziabile, immoderata natura umana; alla tranquillità della quale, non che alla felicità, vedeva oramai per certo, niun provvedimento condurre, niuno stato convenire, niun luogo essere bastante; perché quando bene egli avesse voluto in mille doppi aumentare gli spazi e i diletti della terra, e l'università delle cose, quella e queste agli uomini, parimente incapaci e cupidi dell'infinito, fra breve tempo erano per parere strette, disamene e di poco pregio. Ma in ultimo quelle stolte e superbe domande commossero talmente l'ira del dio, che egli si risolse, posta da parte ogni pietà, di punire in perpetuo la specie umana, condannandola per tutte le età future a miseria molto più grave che le passate. Per la qual cosa deliberò non solo mandare la Verità fra gli uomini a stare, come essi chiedevano, per alquanto di tempo, ma dandole eterno domicilio tra loro, ed esclusi di quaggiù quei vaghi fantasmi che egli vi avea collocati, farla perpetua moderatrice e signora della gente umana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E maravigliandosi gli altri Dei di questo consiglio, come quelli ai quali pareva che egli avesse a ridondare in troppo innalzamento dello stato nostro e in pregiudizio della loro maggioranza, Giove li rimosse da questo concetto mostrando loro, oltre che non tutti i geni, eziandio grandi, sono di proprietà benefici, non essere tale l'ingegno della Verità, che ella dovesse fare gli stessi effetti negli uomini che negli Dei. Perocché laddove agl'immortali ella dimostrava la loro beatitudine, discoprirebbe agli uomini interamente e proporrebbe ai medesimi del continuo dinanzi agli occhi la loro infelicità; rappresentandola oltre a questo, non come opera solamente della fortuna, ma come tale che per niuno accidente e niuno rimedio non la possono campare, né mai, vivendo, interrompere. Ed avendo la più parte dei loro mali questa natura, che in tanto sieno mali in quanto sono creduti essere da chi li sostiene, e più o meno gravi secondo che esso gli stima; si può giudicare di quanto grandissimo nocumento sia per essere agli uomini la presenza di questo genio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ai quali niuna cosa apparirà maggiormente vera che la falsità di tutti i beni mortali; e niuna solida, se non la vanità di ogni cosa fuorché dei propri dolori. Per queste cagioni saranno eziandio privati della speranza; colla quale dal principio insino al presente, più che con altro diletto o conforto alcuno, sostentarono la vita. E nulla sperando, né veggendo alle imprese e fatiche loro alcun degno fine, verranno in tale negligenza ed abborrimento da ogni opera industriosa, non che magnanima, che la comune usanza dei vivi sarà poco dissomigliante da quella dei sepolti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma in questa disperazione e lentezza non potranno fuggire che il desiderio di un'immensa felicità, congenito agli animi loro, non li punga e cruci tanto più che in addietro, quanto sarà meno ingombro e distratto dalla varietà delle cure e dall'impeto delle azioni. E nel medesimo tempo si troveranno essere destituiti della naturale virtù immaginativa, che sola poteva per alcuna parte soddisfarli di questa felicità non possibile e non intesa, né da me, né da loro stessi che la sospirano. E tutte quelle somiglianze dell'infinito che io studiosamente aveva poste nel mondo, per ingannarli e pascerli, conforme alla loro inclinazione, di pensieri vasti e indeterminati, riusciranno insufficienti a quest'effetto per la dottrina e per gli abiti che eglino apprenderanno dalla Verità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di maniera che la terra e le altre parti dell'universo, se per addietro parvero loro piccole, parranno da ora innanzi menome: perché essi saranno instrutti e chiariti degli arcani della natura; e perché quelle, contro la presente aspettazione degli uomini, appaiono tanto più strette a ciascuno quanto egli ne ha più notizia. Finalmente, perciocché saranno stati ritolti alla terra i suoi fantasmi, e per gl'insegnamenti della Verità, per li quali gli uomini avranno piena contezza dell'essere di quelli, mancherà dalla vita umana ogni valore, ogni rettitudine, così di pensieri come di fatti; e non pure lo studio e la carità, ma il nome stesso delle nazioni e delle patrie sarà spento per ogni dove; recandosi tutti gli uomini, secondo che essi saranno usati di dire, in una sola nazione e patria, come fu da principio, e facendo professione di amore universale verso tutta la loro specie; ma veramente dissipandosi la stirpe umana in tanti popoli quanti saranno uomini. Perciocché non si proponendo né patria da dovere particolarmente amare, né strani da odiare; ciascheduno odierà tutti gli altri, amando solo, di tutto il suo genere, se medesimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dalla qual cosa quanti e quali incomodi sieno per nascere, sarebbe infinito a raccontare. Né per tanta e sì disperata infelicità si ardiranno i mortali di abbandonare la luce spontaneamente: perocché l'imperio di questo genio li farà non meno vili che miseri; ed aggiungendo oltremodo alle acerbità della loro vita, li priverà del valore di rifiutarla. Per queste parole di Giove parve agli Dei che la nostra sorte fosse per essere troppo più fiera e terribile che alla divina pietà non si convenisse di consentire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma Giove seguitò dicendo. Avranno tuttavia qualche mediocre conforto da quel fantasma che essi chiamano Amore; il quale io sono disposto, rimovendo tutti gli altri, lasciare nel consorzio umano. E non sarà dato alla Verità, quantunque potentissima e combattendolo di continuo, né sterminarlo mai dalla terra, né vincerlo se non di rado.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sicché la vita degli uomini, parimente occupata nel culto di quel fantasma e di questo genio, sarà divisa in due parti; e l'uno e l'altro di quelli avranno nelle cose e negli animi dei mortali comune imperio. Tutti gli altri studi, eccetto che alcuni pochi e di picciolo conto, verranno meno nella maggior parte degli uomini. Alle età gravi il difetto delle consolazioni di Amore sarà compensato dal beneficio della loro naturale proprietà di essere quasi contenti della stessa vita, come accade negli altri generi di animali, e di curarla diligentemente per sua cagione propria, non per diletto né per comodo che ne ritraggano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così rimossi dalla terra i beati fantasmi, salvo solamente Amore, il manco nobile di tutti, Giove mandò tra gli uomini la Verità, e diedele appo loro perpetua stanza e signoria. Di che seguitarono tutti quei luttuosi effetti che egli avea preveduto. E intervenne cosa di gran meraviglia; che ove quel genio prima della sua discesa, quando egli non avea potere né ragione alcuna negli uomini, era stato da essi onorato con un grandissimo numero di templi e di sacrifici; ora venuto in sulla terra con autorità di principe, e cominciato a conoscere di presenza, al contrario di tutti gli altri immortali, che più chiaramente manifestandosi, appaiono più venerandi, contristò di modo le menti degli uomini e percossele di così fatto orrore, che eglino, se bene sforzati di ubbidirlo, ricusarono di adorarlo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in vece che quelle larve in qualunque animo avessero maggiormente usata la loro forza, solevano essere da quello più riverite ed amate; esso genio riportò più fiere maledizioni e più grave odio da coloro in che egli ottenne maggiore imperio. Ma non potendo perciò né sottrarsi, né ripugnare alla sua tirannide, vivevano i mortali in quella suprema miseria che eglino sostengono insino ad ora, e sempre sosterranno. Se non che la pietà, la quale negli animi dei celesti non è mai spenta, commosse, non è gran tempo, la volontà di Giove sopra tanta infelicità; e massime sopra quella di alcuni uomini singolari per finezza d'intelletto, congiunta a nobiltà di costumi e integrità di vita; i quali egli vedeva essere comunemente oppressi ed afflitti più che alcun altro, dalla potenza e dalla dura dominazione di quel genio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Avevano usato gli Dei negli antichi tempi, quando Giustizia, Virtù e gli altri fantasmi governavano le cose umane, visitare alcuna volta le proprie fatture, scendendo ora l'uno ora l'altro in terra, e qui significando la loro presenza in diversi modi: la quale era stata sempre con grandissimo beneficio o di tutti i mortali o di alcuno in particolare. Ma corrotta di nuovo la vita, e sommersa in ogni scelleratezza, sdegnarono quelli per lunghissimo tempo la conversazione umana. Ora Giove compassionando alla nostra somma infelicità, propose agl'immortali se alcuno di loro fosse per indurre l'animo a visitare, come avevano usato in antico, e racconsolare in tanto travaglio questa loro progenie, e particolarmente quelli che dimostravano essere, quanto a se, indegni della sciagura universale.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Al che tacendo tutti gli altri, Amore, figliuolo di Venere Celeste, conforme di nome al fantasma così chiamato, ma di natura, di virtù e di opere diversissimo; si offerse (come è singolare fra tutti i numi la sua pietà) di fare esso l'ufficio proposto da Giove, e scendere dal cielo, donde egli mai per l'avanti non si era tolto; non sofferendo il concilio degl'immortali, per averlo indicibilmente caro, che egli si partisse, anco per piccolo tempo, dal loro commercio. Se bene di tratto in tratto molti antichi uomini, ingannati da trasformazioni e da diverse frodi del fantasma chiamato collo stesso nome, si pensarono avere non dubbi segni della presenza di questo massimo iddio. Ma esso non prima si volse a visitare i mortali, che eglino fossero sottoposti all'imperio della Verità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dopo il qual tempo, non suole anco scendere se non di rado, e poco si ferma; così per la generale indegnità della gente umana, come che gli Dei sopportano molestissimamente la sua lontananza. Quando viene in sulla terra, sceglie i cuori più teneri e più gentili delle persone più generose e magnanime; e quivi siede per breve spazio; diffondendovi sì pellegrina e mirabile soavità, ed empiendoli di affetti sì nobili, e di tanta virtù e fortezza, che eglino allora provano, cosa al tutto nuova nel genere umano, piuttosto verità che rassomiglianza di beatitudine. Rarissimamente congiunge due cuori insieme, abbracciando l'uno e l'altro a un medesimo tempo, e inducendo scambievole ardore e desiderio in ambedue; benché pregatone con grandissima instanza da tutti coloro che egli occupa: ma Giove non gli consente di compiacerli, trattone alcuni pochi; perché la felicità che nasce da tale beneficio, è di troppo breve intervallo superata dalla divina.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A ogni modo, l'essere pieni del suo nume vince per se qualunque più fortunata condizione fosse in alcun uomo ai migliori tempi. Dove egli si posa, dintorno a quello si aggirano, invisibili a tutti gli altri, le stupende larve, già segregate dalla consuetudine umana; le quali esso Dio riconduce per questo effetto in sulla terra, permettendolo Giove, né potendo essere vietato dalla Verità; quantunque inimicissima a quei fantasmi, e nell'animo grandemente offesa del loro ritorno: ma non è dato alla natura dei geni di contrastare agli Dei. E siccome i fati lo dotarono di fanciullezza eterna, quindi esso, convenientemente a questa sua natura, adempie per qualche modo quel primo voto degli uomini, che fu di essere tornati alla condizione della puerizia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciocché negli animi che egli si elegge ad abitare, suscita e rinverdisce per tutto il tempo che egli vi siede, l'infinita speranza e le belle e care immaginazioni degli anni teneri. Molti mortali, inesperti e incapaci de' suoi diletti, lo scherniscono e mordono tutto giorno, sì lontano come presente, con isfrenatissima audacia: ma esso non ode i costoro obbrobri; e quando gli udisse, niun supplizio ne prenderebbe; tanto è da natura magnanimo e mansueto. Oltre che gl'immortali, contenti della vendetta che prendono di tutta la stirpe, e dell'insanabile miseria che la gastiga, non curano le singolari offese degli uomini; né d'altro in particolare sono puniti i frodolenti e gl'ingiusti e i dispregiatori degli Dei, che di essere alieni anche per proprio nome dalla grazia di quelli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO D'ERCOLE E DI ATLANTE Ercole.Padre Atlante, Giove mi manda, e vuole che io ti saluti da sua parte, e in caso che tu fossi stracco di cotesto peso, che io me lo addossi per qualche ora, come feci non mi ricordo quanti secoli sono, tanto che tu pigli fiato e ti riposi un poco. Atlante.Ti ringrazio, caro Ercolino, e mi chiamo anche obbligato alla maestà di Giove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma il mondo(1)è fatto così leggero, che questo mantello che porto per custodirmi dalla neve, mi pesa più; e se non fosse che la volontà di Giove mi sforza di stare qui fermo, e tenere questa pallottola sulla schiena, io me la porrei sotto l'ascella o in tasca, o me l'attaccherei ciondolone a un pelo della barba, e me n'andrei per le mie faccende. Ercole.Come può stare che sia tanto alleggerita? Mi accorgo bene che ha mutato figura, e che è diventata a uso delle pagnotte, e non è più tonda, come era al tempo che io studiai la cosmografia per fare quella grandissima navigazione cogli Argonauti: ma con tutto questo non trovo come abbia a pesare meno di prima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Atlante.Della causa non so. Ma della leggerezza ch'io dico te ne puoi certificare adesso adesso, solo che tu voglia torre questa sulla mano per un momento, e provare il peso. Ercole.In fe d'Ercole, se io non avessi provato, io non poteva mai credere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma che è quest'altra novità che vi scuopro? L'altra volta che io la portai, mi batteva forte sul dosso, come fa il cuore degli animali; e metteva un certo rombo continuo, che pareva un vespaio. Ma ora quanto al battere, si rassomiglia a un oriuolo che abbia rotta la molla; e quanto al ronzare, io non vi odo un zitto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Atlante. Anche di questo non ti so dire altro, se non ch'egli è già gran tempo, che il mondo finì di fare ogni moto e ogni romore sensibile: e io per me stetti con grandissimo sospetto che fosse morto, aspettandomi di giorno in giorno che m'infettasse col puzzo; e pensava come e in che luogo lo potessi seppellire, e l'epitaffio che gli dovessi porre. Ma poi veduto che non marciva, mi risolsi che di animale che prima era, si fosse convertito in pianta, come Dafne e tanti altri; e che da questo nascesse che non si muoveva e non fiatava: e ancora dubito che fra poco non mi gitti le radici per le spalle, e non vi si abbarbichi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ercole.Io piuttosto credo che dorma, e che questo sonno sia della qualità di quello di Epimenide,(2)che durò un mezzo secolo e più: o come si dice di Ermotimo,(3)che l'anima gli usciva dal corpo ogni volta che voleva, e stava fuori molti anni, andando a diporto per diversi paesi, e poi tornava, finché gli amici per finire questa canzona, abbruciarono il corpo; e così lo spirito ritornato per entrare, trovò che la casa gli era disfatta, e che se voleva alloggiare al coperto, gliene conveniva pigliare un'altra a pigione, o andare all'osteria. Ma per fare che il mondo non dorma in eterno, e che qualche amico o benefattore, pensando che egli sia morto, non gli dia fuoco, io voglio che noi proviamo qualche modo di risvegliarlo. Atlante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bene, ma che modo? Ercole.Io gli farei toccare una buona picchiata di questa clava: ma dubito che lo finirei di schiacciare, e che io non ne facessi una cialda; o che la crosta, atteso che riesce così leggero, non gli sia tanto assottigliata, che egli mi scricchioli sotto il colpo come un uovo. E anche non mi assicuro che gli uomini, che al tempo mio combattevano a corpo a corpo coi leoni e adesso colle pulci, non tramortiscano dalla percossa tutti in un tratto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Il meglio sarà ch'io posi la clava e tu il pastrano, e facciamo insieme alla palla con questa sferuzza. Mi dispiace ch'io non ho recato i bracciali o le racchette che adoperiamo Mercurio ed io per giocare in casa di Giove o nell'orto: ma le pugna basteranno. Atlante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Appunto; acciocché tuo padre, veduto il nostro giuoco e venutogli voglia di entrare in terzo, colla sua palla infocata ci precipiti tutti e due non so dove, come Fetonte nel Po. Ercole.Vero, se io fossi, come era Fetonte, figliuolo di un poeta, e non suo figliuolo proprio; e non fossi anche tale, che se i poeti popolarono le città col suono della lira, a me basta l'animo di spopolare il cielo e la terra a suono di clava. E la sua palla, con un calcio che le tirassi, io la farei schizzare di qui fino all'ultima soffitta del cielo empireo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma sta sicuro che quando anche mi venisse fantasia di sconficcare cinque o sei stelle per fare alle castelline, o di trarre al bersaglio con una cometa, come con una fromba, pigliandola per la coda, o pure di servirmi proprio del sole per fare il giuoco del disco, mio padre farebbe le viste di non vedere. Oltre che la nostra intenzione con questo giuoco è di far bene al mondo, e non come quella di Fetonte, che fu di mostrarsi leggero della persona alle Ore, che gli tennero il montatoio quando salì sul carro; e di acquistare opinione di buon cocchiere con Andromeda e Callisto e colle altre belle costellazioni, alle quali è voce che nel passare venisse gittando mazzolini di raggi e pallottoline di luce confettate; e di fare una bella mostra di se tra gli Dei del cielo nel passeggio di quel giorno, che era di festa. In somma, della collera di mio padre non te ne dare altro pensiero, che io m'obbligo, in ogni caso, a rifarti i danni; e senza più cavati il cappotto e manda la palla.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Atlante. O per grado o per forza, mi converrà fare a tuo modo; perché tu sei gagliardo e coll'arme, e io disarmato e vecchio. Ma guarda almeno di non lasciarla cadere, che non se le aggiungessero altri bernoccoli, o qualche parte se le ammaccasse, o crepasse, come quando la Sicilia si schiantò dall'Italia e l'Affrica dalla Spagna; o non ne saltasse via qualche scheggia, come a dire una provincia o un regno, tanto che ne nascesse una guerra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ercole.Per la parte mia non dubitare. Atlante. A te la palla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vedi che ella zoppica, perché l'è guasta la figura. Ercole.Via dàlle un po' più sodo, ché le tue non arrivano. Atlante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Qui la botta non vale, perché ci tira garbino al solito, e la palla piglia vento, perch'è leggera. Ercole.Cotesta è sua pecca vecchia, di andare a caccia del vento. Atlante.","YES"
"Leopardi_Giacomo-Operette_morali-1834","Leopardi Giacomo","Operette morali","1834","In verità non saria mal fatto che ne la gonfiassimo, che veggo che ella non balza d'in sul pugno più che un popone. Ercole. Cotesto è difetto nuovo, che anticamente ella balzava e saltava come un capriolo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Atlante. Corri presto in là; presto ti dico; guarda per Dio, ch'ella cade: mal abbia il momento che tu ci sei venuto. Ercole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così falsa e terra terra me l'hai rimessa, che io non poteva essere a tempo se m'avessi voluto fiaccare il collo. Oimè, poverina, come stai? ti senti male a nessuna parte?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non s'ode un fiato e non si vede muovere un'anima, e mostra che tutti dormano come prima. Atlante. Lasciamela per tutte le corna dello Stige, che io me la raccomodi sulle spalle; e tu ripiglia la clava, e torna subito in cielo a scusarmi con Giove di questo caso, ch'è seguito per tua cagione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ercole. Così farò. È molti secoli che sta in casa di mio padre un certo poeta, di nome Orazio, ammessoci come poeta di corte ad instanza di Augusto, che era stato deificato da Giove per considerazioni che si dovettero avere alla potenza dei Romani.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Questo poeta va canticchiando certe sue canzonette, e fra l'altre una dove dice che l'uomo giusto non si muove se ben cade il mondo. Crederò che oggi tutti gli uomini sieno giusti, perché il mondo è caduto, e niuno s'è mosso. Atlante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Chi dubita della giustizia degli uomini? Ma tu non istare a perder più tempo, e corri su presto a scolparmi con tuo padre, ché io m'aspetto di momento in momento un fulmine che mi trasformi di Atlante in Etna. DIALOGO DELLA MODA E DELLA MORTE","NO"
"Leopardi_Giacomo-Operette_morali-1834","Leopardi Giacomo","Operette morali","1834","Moda.Madama Morte, madama Morte. Morte.Aspetta che sia l'ora, e verrò senza che tu mi chiami. Moda.Madama Morte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Vattene col diavolo. Verrò quando tu non vorrai. Moda.Come se io non fossi immortale.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Immortale? Passato è già più che 'l millesim'anno che sono finiti i tempi degl'immortali. Moda.Anche Madama petrarcheggia come fosse un lirico italiano del cinque o dell'ottocento?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Ho care le rime del Petrarca, perché vi trovo il mio Trionfo, e perché parlano di me quasi da per tutto. Ma in somma levamiti d'attorno. Moda.Via, per l'amore che tu porti ai sette vizi capitali, fermati tanto o quanto, e guardami.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Ti guardo. Moda.Non mi conosci? Morte.Dovresti sapere che ho mala vista, e che non posso usare occhiali, perché gl'Inglesi non ne fanno che mi valgano, e quando ne facessero, io non avrei dove me gl'incavalcassi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Moda.Io sono la Moda, tua sorella. Morte.Mia sorella? Moda.Sì: non ti ricordi che tutte e due siamo nate dalla Caducità?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Che m'ho a ricordare io che sono nemica capitale della memoria. Moda.Ma io me ne ricordo bene; e so che l'una e l'altra tiriamo parimente a disfare e a rimutare di continuo le cose di quaggiù, benché tu vadi a questo effetto per una strada e io per un'altra. Morte.In caso che tu non parli col tuo pensiero o con persona che tu abbi dentro alla strozza, alza più la voce e scolpisci meglio le parole; che se mi vai borbottando tra' denti con quella vocina da ragnatelo, io t'intenderò domani, perché l'udito, se non sai, non mi serve meglio che la vista.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Moda.Benché sia contrario alla costumatezza, e in Francia non si usi di parlare per essere uditi, pure perché siamo sorelle, e tra noi possiamo fare senza troppi rispetti, parlerò come tu vuoi. Dico che la nostra natura e usanza comune è di rinnovare continuamente il mondo, ma tu fino da principio ti gittasti alle persone e al sangue; io mi contento per lo più delle barbe, dei capelli, degli abiti, delle masserizie, dei palazzi e di cose tali. Ben è vero che io non sono però mancata e non manco di fare parecchi giuochi da paragonare ai tuoi, come verbigrazia sforacchiare quando orecchi, quando labbra e nasi, e stracciarli colle bazzecole che io v'appicco per li fori; abbruciacchiare le carni degli uomini con istampe roventi che io fo che essi v'improntino per bellezza; sformare le teste dei bambini con fasciature e altri ingegni, mettendo per costume che tutti gli uomini del paese abbiano a portare il capo di una figura, come ho fatto in America e in Asia;(1)storpiare la gente colle calzature snelle; chiuderle il fiato e fare che gli occhi le scoppino dalla strettura dei bustini; e cento altre cose di questo andare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anzi generalmente parlando, io persuado e costringo tutti gli uomini gentili a sopportare ogni giorno mille fatiche e mille disagi, e spesso dolori e strazi, e qualcuno a morire gloriosamente, per l'amore che mi portano. Io non vo' dire nulla dei mali di capo, delle infreddature, delle flussioni di ogni sorta, delle febbri quotidiane, terzane, quartane, che gli uomini si guadagnano per ubbidirmi, consentendo di tremare dal freddo o affogare dal caldo secondo che io voglio, difendersi le spalle coi panni lani e il petto con quei di tela, e fare di ogni cosa a mio modo ancorché sia con loro danno. Morte.In conclusione io ti credo che mi sii sorella e, se tu vuoi, l'ho per più certo della morte, senza che tu me ne cavi la fede del parrocchiano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma stando così ferma, io svengo; e però, se ti dà l'animo di corrermi allato, fa di non vi crepare, perch'io fuggo assai, e correndo mi potrai dire il tuo bisogno; se no, a contemplazione della parentela, ti prometto, quando io muoia, di lasciarti tutta la mia roba, e rimanti col buon anno. Moda.Se noi avessimo a correre insieme il palio, non so chi delle due si vincesse la prova, perché se tu corri, io vo meglio che di galoppo; e a stare in un luogo, se tu ne svieni, io me ne struggo. Sicché ripigliamo a correre, e correndo, come tu dici, parleremo dei casi nostri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morte.Sia con buon'ora. Dunque poiché tu sei nata dal corpo di mia madre, saria conveniente che tu mi giovassi in qualche modo a fare le mie faccende. Moda.Io l'ho fatto già per l'addietro più che non pensi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Primieramente io che annullo o stravolgo per lo continuo tutte le altre usanze, non ho mai lasciato smettere in nessun luogo la pratica di morire, e per questo vedi che ella dura universalmente insino a oggi dal principio del mondo. Morte.Gran miracolo, che tu non abbi fatto quello che non hai potuto! Moda.Come non ho potuto?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu mostri di non conoscere la potenza della moda. Morte.Ben bene: di cotesto saremo a tempo a discorrere quando sarà venuta l'usanza che non si muoia. Ma in questo mezzo io vorrei che tu da buona sorella, m'aiutassi a ottenere il contrario più facilmente e più presto che non ho fatto finora.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Moda.Già ti ho raccontate alcune delle opere mie che ti fanno molto profitto. Ma elle sono baie per comparazione a queste che io ti vo' dire. A poco per volta, ma il più in questi ultimi tempi, io per favorirti ho mandato in disuso e in dimenticanza le fatiche e gli esercizi che giovano al ben essere corporale, e introdottone o recato in pregio innumerabili che abbattono il corpo in mille modi e scorciano la vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre di questo ho messo nel mondo tali ordini e tali costumi, che la vita stessa, così per rispetto del corpo come dell'animo, è più morta che viva; tanto che questo secolo si può dire con verità che sia proprio il secolo della morte. E quando che anticamente tu non avevi altri poderi che fosse e caverne, dove tu seminavi ossami e polverumi al buio, che sono semenze che non fruttano; adesso hai terreni al sole; e genti che si muovono e che vanno attorno co' loro piedi, sono roba, si può dire, di tua ragione libera, ancorché tu non le abbi mietute, anzi subito che elle nascono. Di più, dove per l'addietro solevi essere odiata e vituperata, oggi per opera mia le cose sono ridotte in termine che chiunque ha intelletto ti pregia e loda, anteponendoti alla vita, e ti vuol tanto bene che sempre ti chiama e ti volge gli occhi come alla sua maggiore speranza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Finalmente perch'io vedeva che molti si erano vantati di volersi fare immortali, cioè non morire interi, perché una buona parte di se non ti sarebbe capitata sotto le mani, io quantunque sapessi che queste erano ciance, e che quando costoro o altri vivessero nella memoria degli uomini, vivevano, come dire, da burla, e non godevano della loro fama più che si patissero dell'umidità della sepoltura; a ogni modo intendendo che questo negozio degl'immortali ti scottava, perché parea che ti scemasse l'onore e la riputazione, ho levata via quest'usanza di cercare l'immortalità, ed anche di concederla in caso che pure alcuno la meritasse. Di modo che al presente, chiunque si muoia, sta sicura che non ne resta un briciolo che non sia morto, e che gli conviene andare subito sotterra tutto quanto, come un pesciolino che sia trangugiato in un boccone con tutta la testa e le lische. Queste cose, che non sono poche né piccole, io mi trovo aver fatte finora per amor tuo, volendo accrescere il tuo stato nella terra, com'è seguito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E per quest'effetto sono disposta a far ogni giorno altrettanto e più; colla quale intenzione ti sono andata cercando; e mi pare a proposito che noi per l'avanti non ci partiamo dal fianco l'una dell'altra, perché stando sempre in compagnia, potremo consultare insieme secondo i casi, e prendere migliori partiti che altrimenti, come anche mandarli meglio ad esecuzione. Morte.Tu dici il vero, e così voglio che facciamo. PROPOSTA DI PREMI FATTA DALL'ACCADEMIA DEI SILLOGRAFI","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'Accademia dei Sillografi attendendo di continuo, secondo il suo principale instituto, a procurare con ogni suo sforzo l'utilità comune, e stimando niuna cosa essere più conforme a questo proposito che aiutare e promuovere gli andamenti e le inclinazioni Del fortunato secolo in cui siamo, come dice un poeta illustre; ha tolto a considerare diligentemente le qualità e l'indole del nostro tempo, e dopo lungo e maturo esame si è risolta di poterlo chiamare l'età delle macchine, non solo perché gli uomini di oggidì procedono e vivono forse più meccanicamente di tutti i passati, ma eziandio per rispetto al grandissimo numero delle macchine inventate di fresco ed accomodate o che si vanno tutto giorno trovando ed accomodando a tanti e così vari esercizi, che oramai non gli uomini ma le macchine, si può dire, trattano le cose umane e fanno le opere della vita. Del che la detta Accademia prende sommo piacere, non tanto per le comodità manifeste che ne risultano, quanto per due considerazioni che ella giudica essere importantissime, quantunque comunemente non avvertite.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'una si è che ella confida dovere in successo di tempo gli uffici e gli usi delle macchine venire a comprendere oltre le cose materiali, anche le spirituali; onde nella guisa che per virtù di esse macchine siamo già liberi e sicuri dalle offese dei fulmini e delle grandini, e da molti simili mali e spaventi, così di mano in mano si abbiano a ritrovare, per modo di esempio (e facciasi grazia alla novità dei nomi), qualche parainvidia, qualche paracalunnie o paraperfidia o parafrodi, qualche filo di salute o altro ingegno che ci scampi dall'egoismo, dal predominio della mediocrità, dalla prospera fortuna degl'insensati, de' ribaldi e de' vili, dall'universale noncuranza e dalla miseria de' saggi, de' costumati e de' magnanimi, e dagli altri sì fatti incomodi, i quali da parecchi secoli in qua sono meno possibili a distornare che già non furono gli effetti dei fulmini e delle grandini. L'altra cagione e la principale si è che disperando la miglior parte dei filosofi di potersi mai curare i difetti del genere umano, i quali, come si crede, sono assai maggiori e in più numero che le virtù; e tenendosi per certo che sia piuttosto possibile di rifarlo del tutto in una nuova stampa, o di sostituire in suo luogo un altro, che di emendarlo; perciò l'Accademia dei Sillografi reputa essere espedientissimo che gli uomini si rimuovano dai negozi della vita il più che si possa, e che a poco a poco dieno luogo, sottentrando le macchine in loro scambio. E deliberata di concorrere con ogni suo potere al progresso di questo nuovo ordine delle cose, propone per ora tre premi a quelli che troveranno le tre macchine infrascritte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'intento della prima sarà di fare le parti e la persona di un amico, il quale non biasimi e non motteggi l'amico assente; non lasci di sostenerlo quando l'oda riprendere o porre in giuoco; non anteponga la fama di acuto e di mordace, e l'ottenere il riso degli uomini, al debito dell'amicizia; non divulghi, o per altro effetto o per aver materia da favellare o da ostentarsi, il segreto commessogli; non si prevalga della familiarità e della confidenza dell'amico a soppiantarlo e soprammontarlo più facilmente; non porti invidia ai vantaggi di quello; abbia cura del suo bene e di ovviare o di riparare a' suoi danni, e sia pronto alle sue domande e a' suoi bisogni, altrimenti che in parole. Circa le altre cose nel comporre questo automato si avrà l'occhio ai trattati di Cicerone e della Marchesa di Lambert sopra l'amicizia. L'Accademia pensa che l'invenzione di questa così fatta macchina non debba essere giudicata né impossibile, né anche oltre modo difficile, atteso che, lasciando da parte gli automati del Regiomontano, del Vaucanson e di altri, e quello che in Londra disegnava figure e ritratti, e scriveva quanto gli era dettato da chiunque si fosse; più d'una macchina si è veduta che giocava agli scacchi per se medesima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora a giudizio di molti savi, la vita umana è un giuoco, ed alcuni affermano che ella è cosa ancora più lieve, e che tra le altre, la forma del giuoco degli scacchi è più secondo ragione, e i casi più prudentemente ordinati che non sono quelli di essa vita. La quale oltre a ciò, per detto di Pindaro, non essendo cosa di più sostanza che un sogno di un'ombra, ben debbe esserne capace la veglia di un automato. Quanto alla favella, pare che non si possa volgere in dubbio che gli uomini abbiano facoltà di comunicarla alle macchine che essi formano, conoscendosi questa cosa da vari esempi, e in particolare da ciò che si legge della statua di Mennone e della testa fabbricata da Alberto Magno, la quale era sì loquace, che perciò san Tommaso di Aquino, venutagli in odio, la ruppe.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E se il pappagallo di Nevers,(1)con tutto che fosse una bestiolina, sapeva rispondere e favellare a proposito, quanto maggiormente è da credere che possa fare questi medesimi effetti una macchina immaginata dalla mente dell'uomo e construtta dalle sue mani; la quale già non debbe essere così linguacciuta come il pappagallo di Nevers ed altri simili che si veggono e odono tutto giorno, né come la testa fatta da Alberto Magno, non le convenendo infastidire l'amico e muoverlo a fracassarla. L'inventore di questa macchina riporterà in premio una medaglia d'oro di quattrocento zecchini di peso, la quale da una banda rappresenterà le immagini di Pilade e di Oreste, dall'altra il nome del premiato col titolo: PRIMO VERIFICATORE DELLE FAVOLE ANTICHE. La seconda macchina vuol essere un uomo artificiale a vapore, atto e ordinato a fare opere virtuose e magnanime.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'Accademia reputa che i vapori, poiché altro mezzo non pare che vi si trovi, debbano essere di profitto a infervorare un semovente e indirizzarlo agli esercizi della virtù e della gloria. Quegli che intraprenderà di fare questa macchina, vegga i poemi e i romanzi, secondo i quali si dovrà governare circa le qualità e le operazioni che si richieggono a questo automato. Il premio sarà una medaglia d'oro di quattrocento cinquanta zecchini di peso, stampatavi in sul ritto qualche immaginazione significativa della età d'oro e in sul rovescio il nome dell'inventore della macchina con questo titolo ricavato dalla quarta egloga di Virgilio, QUO FERREA PRIMUM DESINET AC TOTO SURGET GENS AUREA MUNDO!","NO"
"Leopardi_Giacomo-Operette_morali-1834","Leopardi Giacomo","Operette morali","1834","La terza macchina debbe essere disposta a fare gli uffici di una donna conforme a quella immaginata, parte dal conte Baldassar Castiglione, il quale descrisse il suo concetto nel libro del Cortegiano, parte da altri, i quali ne ragionarono in vari scritti che si troveranno senza fatica, e si avranno a consultare e seguire, come eziandio quello del Conte. Né anche l'invenzione di questa macchina dovrà parere impossibile agli uomini dei nostri tempi, quando pensino che Pigmalione in tempi antichissimi ed alieni dalle scienze si potè fabbricare la sposa colle proprie mani, la quale si tiene che fosse la miglior donna che sia stata insino al presente. Assegnasi all'autore di questa macchina una medaglia d'oro in peso di cinquecento zecchini, in sulla quale sarà figurata da una faccia l'araba fenice del Metastasio posata sopra una pianta di specie europea, dall'altra parte sarà scritto il nome del premiato col titolo: INVENTORE DELLE DONNE FEDELI E DELLA FELICITÀ CONIUGALE.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'Accademia ha decretato che alle spese che occorreranno per questi premi, suppliscasi con quanto fu ritrovato nella sacchetta di Diogene, stato segretario di essa Accademia, o con uno dei tre asini d'oro che furono di tre Accademici sillografi, cioè a dire di Apuleio, del Firenzuola e del Macchiavelli, tutte le quali robe pervennero ai Sillografi per testamento dei suddetti, come si legge nella storia dell'Accademia. DIALOGO DI UN FOLLETTO E DI UNO GNOMO Folletto.Oh sei tu qua, figliuolo di Sabazio?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dove si va? Gnomo.Mio padre m'ha spedito a raccapezzare che diamine si vadano macchinando questi furfanti degli uomini; perché ne sta con gran sospetto, a causa che da un pezzo in qua non ci danno briga, e in tutto il suo regno non se ne vede uno. Dubita che non gli apparecchino qualche gran cosa contro, se però non fosse tornato in uso il vendere e comperare a pecore, non a oro e argento; o se i popoli civili non si contentassero di polizzine per moneta come hanno fatto più volte, o di paternostri di vetro, come fanno i barbari; o se pure non fossero state ravvalorate le leggi di Licurgo, che gli pare il meno credibile.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.Voi gli aspettate invan: son tutti morti, diceva la chiusa di una tragedia dove morivano tutti i personaggi. Gnomo. Che vuoi tu inferire?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.Voglio inferire che gli uomini son tutti morti, e la razza è perduta. Gnomo. Oh cotesto è caso da gazzette.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma pure fin qui non s'è veduto che ne ragionino. Folletto.Sciocco, non pensi che, morti gli uomini, non si stampano più gazzette? Gnomo.Tu dici il vero.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Or come faremo a sapere le nuove del mondo? Folletto.Che nuove? che il sole si è levato o coricato, che fa caldo o freddo, che qua o là è piovuto o nevicato o ha tirato vento?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Perché, mancati gli uomini, la fortuna si ha cavato via la benda, e messosi gli occhiali e appiccato la ruota a un arpione, se ne sta colle braccia in croce a sedere, guardando le cose del mondo senza più mettervi le mani; non si trova più regni né imperi che vadano gonfiando e scoppiando come le bolle, perché sono tutti sfumati; non si fanno guerre, e tutti gli anni si assomigliano l'uno all'altro come uovo a uovo. Gnomo.Né anche si potrà sapere a quanti siamo del mese, perché non si stamperanno più lunari. Folletto.Non sarà gran male, che la luna per questo non fallirà la strada.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gnomo.E i giorni della settimana non avranno più nome. Folletto.Che, hai paura che se tu non li chiami per nome, che non vengano? o forse ti pensi, poiché sono passati, di farli tornare indietro se tu li chiami?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gnomo.E non si potrà tenere il conto degli anni. Folletto.Così ci spacceremo per giovani anche dopo il tempo; e non misurando l'età passata, ce ne daremo meno affanno, e quando saremo vecchissimi non istaremo aspettando la morte di giorno in giorno. Gnomo.Ma come sono andati a mancare quei monelli?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.Parte guerreggiando tra loro, parte navigando, parte mangiandosi l'un l'altro, parte ammazzandosi non pochi di propria mano, parte infracidando nell'ozio, parte stillandosi il cervello sui libri, parte gozzovigliando, e disordinando in mille cose; in fine studiando tutte le vie di far contro la propria natura e di capitar male. Gnomo.A ogni modo, io non mi so dare ad intendere che tutta una specie di animali si possa perdere di pianta, come tu dici. Folletto.Tu che sei maestro in geologia, dovresti sapere che il caso non è nuovo, e che varie qualità di bestie si trovarono anticamente che oggi non si trovano, salvo pochi ossami impietriti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E certo che quelle povere creature non adoperarono niuno di tanti artifizi che, come io ti diceva, hanno usato gli uomini per andare in perdizione. Gnomo.Sia come tu dici. Ben avrei caro che uno o due di quella ciurmaglia risuscitassero, e sapere quello che penserebbero vedendo che le altre cose, benché sia dileguato il genere umano, ancora durano e procedono come prima, dove essi credevano che tutto il mondo fosse fatto e mantenuto per loro soli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.E non volevano intendere che egli è fatto e mantenuto per li folletti. Gnomo.Tu folleggi veramente, se parli sul sodo. Folletto.Perché?","NO"
"Leopardi_Giacomo-Operette_morali-1834","Leopardi Giacomo","Operette morali","1834","io parlo bene sul sodo. Gnomo.Eh, buffoncello, va via. Chi non sa che il mondo è fatto per gli gnomi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.Per gli gnomi, che stanno sempre sotterra? Oh questa è la più bella che si possa udire. Che fanno agli gnomi il sole, la luna, l'aria, il mare, le campagne?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Gnomo.Che fanno ai folletti le cave d'oro e d'argento, e tutto il corpo della terra fuor che la prima pelle? Folletto.Ben bene, o che facciano o che non facciano, lasciamo stare questa contesa, che io tengo per fermo che anche le lucertole e i moscherini si credano che tutto il mondo sia fatto a posta per uso della loro specie. E però ciascuno si rimanga col suo parere, che niuno glielo caverebbe di capo: e per parte mia ti dico solamente questo, che se non fossi nato folletto, io mi dispererei.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gnomo.Lo stesso accadrebbe a me se non fossi nato gnomo. Ora io saprei volentieri quel che direbbero gli uomini della loro presunzione, per la quale, tra l'altre cose che facevano a questo e a quello, s'inabissavano le mille braccia sotterra e ci rapivano per forza la roba nostra, dicendo che ella si apparteneva al genere umano, e che la natura gliel'aveva nascosta e sepolta laggiù per modo di burla, volendo provare se la troverebbero e la potrebbero cavar fuori. Folletto.Che maraviglia?","NO"
"Leopardi_Giacomo-Operette_morali-1834","Leopardi Giacomo","Operette morali","1834","quando non solamente si persuadevano che le cose del mondo non avessero altro uffizio che di stare al servigio loro, ma facevano conto che tutte insieme, allato al genere umano, fossero una bagatella. E però le loro proprie vicende le chiamavano rivoluzioni del mondo e le storie delle loro genti, storie del mondo: benché si potevano numerare, anche dentro ai termini nella terra, forse tante altre specie, non dico di creature, ma solamente di animali, quanti capi d'uomini vivi: i quali animali, che erano fatti espressamente per coloro uso, non si accorgevano però mai che il mondo si rivoltasse. Gnomo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche le zanzare e le pulci erano fatte per benefizio degli uomini? Folletto.Sì erano; cioè per esercitarli nella pazienza, come essi dicevano. Gnomo.In verità che mancava loro occasione di esercitar la pazienza, se non erano le pulci.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.Ma i porci, secondo Crisippo(1)erano pezzi di carne apparecchiati dalla natura a posta per le cucine e le dispense degli uomini, e, acciocché non imputridissero, conditi colle anime in vece di sale. Gnomo.Io credo in contrario che se Crisippo avesse avuto nel cervello un poco di sale in vece dell'anima, non avrebbe immaginato uno sproposito simile. Folletto.E anche quest'altra è piacevole; che infinite specie di animali non sono state mai viste né conosciute dagli uomini loro padroni; o perché elle vivono in luoghi dove coloro non misero mai piede, o per essere tanto minute che essi in qualsivoglia modo non le arrivavano a scoprire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E di moltissime altre specie non se ne accorsero prima degli ultimi tempi. Il simile si può dire circa al genere delle piante, e a mille altri. Parimenti di tratto in tratto, per via de' loro cannocchiali, si avvedevano di qualche stella o pianeta, che insino allora, per migliaia e migliaia d'anni, non avevano mai saputo che fosse al mondo; e subito lo scrivevano tra le loro masserizie: perché s'immaginavano che le stelle e i pianeti fossero, come dire, moccoli da lanterna piantati lassù nell'alto a uso di far lume alle signorie loro, che la notte avevano gran faccende.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Gnomo.Sicché, in tempo di state, quando vedevano cadere di quelle fiammoline che certe notti vengono giù per l'aria, avranno detto che qualche spirito andava smoccolando le stelle per servizio degli uomini. Folletto.Ma ora che ei sono tutti spariti, la terra non sente che le manchi nulla, e i fiumi non sono stanchi di correre, e il mare, ancorché non abbia più da servire alla navigazione e al traffico, non si vede che si rasciughi. Gnomo.E le stelle e i pianeti non mancano di nascere e di tramontare, e non hanno preso le gramaglie.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Folletto.E il sole non s'ha intonacato il viso di ruggine; come fece, secondo Virgilio, per la morte di Cesare: della quale io credo ch'ei si pigliasse tanto affanno quanto ne pigliò la statua di Pompeo. DIALOGO DI MALAMBRUNO E FARFARELLO Malambruno.Spiriti d'abisso, Farfarello, Ciriatto, Baconero, Astarotte, Alichino, e comunque siete chiamati; io vi scongiuro nel nome di Belzebù, e vi comando per la virtù dell'arte mia, che può sgangherare la luna, e inchiodare il sole a mezzo il cielo: venga uno di voi con libero comando del vostro principe e piena potestà di usare tutte le forze dell'inferno in mio servigio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello. Eccomi. Malambruno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Chi sei? Farfarello.Farfarello, a' tuoi comandi. Malambruno.Rechi il mandato di Belzebù?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Sì recolo; e posso fare in tuo servigio tutto quello che potrebbe il Re proprio, e più che non potrebbero tutte l'altre creature insieme. Malambruno.Sta bene. Tu m'hai da contentare d'un desiderio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Sarai servito. Che vuoi? nobiltà maggiore di quella degli Atridi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.No. Farfarello.Più ricchezze di quelle che si troveranno nella città di Manoa(1)quando sarà scoperta? Malambruno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","No. Farfarello.Un impero grande come quello che dicono che Carlo quinto si sognasse una notte? Malambruno.No.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Recare alle tue voglie una donna più salvatica di Penelope? Malambruno.No. Ti par egli che a cotesto ci bisognasse il diavolo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Onori e buona fortuna così ribaldo come sei? Malambruno.Piuttosto mi bisognerebbe il diavolo se volessi il contrario. Farfarello.In fine, che mi comandi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.Fammi felice per un momento di tempo. Farfarello.Non posso. Malambruno.Come non puoi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Ti giuro in coscienza che non posso. Malambruno.In coscienza di demonio da bene. Farfarello.Sì certo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Fa conto che vi sia de' diavoli da bene come v'è degli uomini. Malambruno.Ma tu fa conto che io t'appicco qui per la coda a una di queste travi, se tu non mi ubbidisci subito senza più parole. Farfarello.Tu mi puoi meglio ammazzare, che non io contentarti di quello che tu domandi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.Dunque ritorna tu col mal anno, e venga Belzebù in persona. Farfarello.Se anco viene Belzebù con tutta la Giudecca e tutte le Bolge, non potrà farti felice né te né altri della tua specie, più che abbia potuto io. Malambruno.Né anche per un momento solo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Tanto è possibile per un momento, anzi per la metà di un momento, e per la millesima parte; quanto per tutta la vita. Malambruno.Ma non potendo farmi felice in nessuna maniera, ti basta l'animo almeno di liberarmi dall'infelicità? Farfarello.Se tu puoi fare di non amarti supremamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.Cotesto lo potrò dopo morto. Farfarello.Ma in vita non lo può nessun animale: perché la vostra natura vi comporterebbe prima qualunque altra cosa, che questa. Malambruno.Così è.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Dunque, amandoti necessariamente del maggiore amore che tu sei capace, necessariamente desideri il più che puoi la felicità propria; e non potendo mai di gran lunga essere soddisfatto di questo tuo desiderio, che è sommo, resta che tu non possi fuggire per nessun verso di non essere infelice. Malambruno.Nè anco nei tempi che io proverò qualche diletto; perché nessun diletto mi farà nè felice nè pago. Farfarello.Nessuno veramente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.E però, non uguagliando il desiderio naturale della felicità che mi sta fisso nell'animo, non sarà vero diletto; e in quel tempo medesimo che esso è per durare, io non lascerò di essere infelice. Farfarello.Non lascerai: perché negli uomini e negli altri viventi la privazione della felicità, quantunque senza dolore e senza sciagura alcuna, e anche nel tempo di quelli che voi chiamate piaceri, importa infelicità espressa. Malambruno.Tanto che dalla nascita insino alla morte, l'infelicità nostra non può cessare per ispazio, non che altro, di un solo istante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Farfarello.Sì: cessa, sempre che dormite senza sognare, o che vi coglie uno sfinimento o altro che v'interrompa l'uso dei sensi. Malambruno.Ma non mai però mentre sentiamo la nostra propria vita. Farfarello.Non mai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno. Di modo che, assolutamente parlando, il non vivere è sempre meglio del vivere. Farfarello.Se la privazione dell'infelicità è semplicemente meglio dell'infelicità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malambruno.Dunque? Farfarello.Dunque se ti pare di darmi l'anima prima del tempo, io sono qui pronto per portarmela. DIALOGO DELLA NATURA E DI UN'ANIMA","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura.Va, figliuola mia prediletta, che tale sarai tenuta e chiamata per lungo ordine di secoli. Vivi, e sii grande e infelice. Anima.Che male ho io commesso prima di vivere, che tu mi condanni a cotesta pena?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura.Che pena, figliuola mia? Anima.Non mi prescrivi tu di essere infelice? Natura.Ma in quanto che io voglio che tu sii grande, e non si può questo senza quello.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre che tu sei destinata a vivificare un corpo umano; e tutti gli uomini per necessità nascono e vivono infelici. Anima.Ma in contrario saria di ragione che tu provvedessi in modo, che eglino fossero felici per necessità; o non potendo far questo, ti si converrebbe astenere da porli al mondo. Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né l'una né l'altra cosa è in potestà mia, che sono sottoposta al fato; il quale ordina altrimenti, qualunque se ne sia la cagione; che né tu né io non la possiamo intendere. Ora, come tu sei stata creata e disposta a informare una persona umana, già qualsivoglia forza, né mia né d'altri, non è potente a scamparti dall'infelicità comune degli uomini. Ma oltre di questa, te ne bisognerà sostenere una propria, e maggiore assai, per l'eccellenza della quale io t'ho fornita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anima.Io non ho ancora appreso nulla; cominciando a vivere in questo punto: e da ciò dee provenire ch'io non t'intendo. Ma dimmi, eccellenza e infelicità straordinaria sono sostanzialmente una cosa stessa? o quando sieno due cose, non le potresti tu scompagnare l'una dall'altra?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura.Nelle anime degli uomini, e proporzionatamente in quelle di tutti i generi di animali, si può dire che l'una e l'altra cosa sieno quasi il medesimo: perché l'eccellenza delle anime importa maggiore intensione della loro vita; la qual cosa importa maggior sentimento dell'infelicità propria; che è come se io dicessi maggiore infelicità. Similmente la maggior vita degli animi inchiude maggiore efficacia di amor proprio, dovunque esso s'inclini, e sotto qualunque volto si manifesti: la qual maggioranza di amor proprio importa maggior desiderio di beatitudine, e però maggiore scontento e affanno di esserne privi, e maggior dolore delle avversità che sopravvengono. Tutto questo è contenuto nell'ordine primigenio e perpetuo delle cose create, il quale io non posso alterare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre di ciò, la finezza del tuo proprio intelletto, e la vivacità dell'immaginazione, ti escluderanno da una grandissima parte della signoria di te stessa. Gli animali bruti usano agevolmente ai fini che eglino si propongono, ogni loro facoltà e forza. Ma gli uomini rarissime volte fanno ogni loro potere; impediti ordinariamente dalla ragione e dall'immaginativa; le quali creano mille dubbietà nel deliberare, e mille ritegni nell'eseguire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","I meno atti o meno usati a ponderare e considerare seco medesimi, sono i più pronti al risolversi, e nell'operare i più efficaci. Ma le tue pari, implicate continuamente in loro stesse, e come soverchiate dalla grandezza delle proprie facoltà, e quindi impotenti di se medesime, soggiacciono il più del tempo all'irresoluzione, così deliberando come operando: la quale è l'uno dei maggiori travagli che affliggono la vita umana. Aggiungi che mentre per l'eccellenza delle tue disposizioni trapasserai facilmente e in poco tempo, quasi tutte le altre della tua specie nelle conoscenze più gravi, e nelle discipline anco difficilissime, nondimeno ti riuscirà sempre o impossibile o sommamente malagevole di apprendere o di porre in pratica moltissime cose menome in se, ma necessarissime al conversare cogli altri uomini; le quali vedrai nello stesso tempo esercitare perfettamente ed apprendere senza fatica da mille ingegni, non solo inferiori a te, ma spregevoli in ogni modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Queste ed altre infinite difficoltà e miserie occupano e circondano gli animi grandi. Ma elle sono ricompensate abbondantemente dalla fama, dalle lodi e dagli onori che frutta a questi egregi spiriti la loro grandezza, e dalla durabilità della ricordanza che essi lasciano di sé ai loro posteri. Anima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma coteste lodi e cotesti onori che tu dici, gli avrò io dal cielo, o da te, o da chi altro? Natura. Dagli uomini: perché altri che essi non li può dare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anima. Ora vedi, io mi pensava che non sapendo fare quello che è necessarissimo, come tu dici, al commercio cogli altri uomini, e che riesce anche facile insino ai più poveri ingegni; io fossi per essere vilipesa e fuggita, non che lodata, dai medesimi uomini; o certo fossi per vivere sconosciuta a quasi tutti loro, come inetta al consorzio umano. Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A me non è dato prevedere il futuro, né quindi anche prenunziarti infallibilmente quello che gli uomini sieno per fare e pensare verso di te mentre sarai sulla terra. Ben è vero che dall'esperienza del passato io ritraggo per lo più verisimile, che essi ti debbano perseguitare coll'invidia; la quale è un'altra calamità solita di farsi incontro alle anime eccelse; ovvero ti sieno per opprimere col dispregio e la noncuranza. Oltre che la stessa fortuna, e il caso medesimo, sogliono essere inimici delle tue simili.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma subito dopo la morte, come avvenne ad uno chiamato Camoens, o al più di quivi ad alcuni anni, come accadde a un altro chiamato Milton, tu sarai celebrata e levata al cielo, non dirò da tutti, ma se non altro, dal piccolo numero degli uomini di buon giudizio. E forse le ceneri della persona nella quale tu sarai dimorata, riposeranno in sepoltura magnifica; e le sue fattezze, imitate in diverse guise, andranno per le mani degli uomini; e saranno descritti da molti, e da altri mandati a memoria con grande studio, gli accidenti della sua vita; e in ultimo tutto il mondo civile sarà pieno del nome suo. Eccetto se dalla malignità della fortuna, o dalla soprabbondanza medesima delle tue facoltà, non sarai stata perpetuamente impedita di mostrare agli uomini alcun proporzionato segno del tuo valore: di che non sono mancati per verità molti esempi, noti a me sola ed al fato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anima. Madre mia, non ostante l'essere ancora priva delle altre cognizioni, io sento tuttavia che il maggiore, anzi il solo desiderio che tu mi hai dato, è quello della felicità. E posto che io sia capace di quel della gloria, certo non altrimenti posso appetire questo non so se io mi dica bene o male, se non solamente come felicità, o come utile ad acquistarla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora, secondo le tue parole, l'eccellenza della quale tu m'hai dotata, ben potrà essere o di bisogno o di profitto al conseguimento della gloria; ma non però mena alla beatitudine, anzi tira violentemente all'infelicità. Né pure alla stessa gloria è credibile che mi conduca innanzi alla morte: sopraggiunta la quale, che utile o che diletto mi potrà pervenire dai maggiori beni del mondo? E per ultimo, può facilmente accadere, come tu dici, che questa sì ritrosa gloria, prezzo di tanta infelicità, non mi venga ottenuta in maniera alcuna, eziandio dopo la morte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di modo che dalle tue stesse parole io conchiudo che tu, in luogo di amarmi singolarmente, come affermavi a principio, mi abbi piuttosto in ira e malevolenza maggiore che non mi avranno gli uomini e la fortuna mentre sarò nel mondo; poiché non hai dubitato di farmi così calamitoso dono come è cotesta eccellenza che tu mi vanti. La quale sarà l'uno dei principali ostacoli che mi vieteranno di giungere al mio solo intento, cioè alla beatitudine. Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Figliuola mia; tutte le anime degli uomini, come io ti diceva, sono assegnate in preda all'infelicità, senza mia colpa. Ma nell'universale miseria della condizione umana, e nell'infinita vanità di ogni suo diletto e vantaggio, la gloria è giudicata dalla miglior parte degli uomini il maggior bene che sia concesso ai mortali, e il più degno oggetto che questi possano proporre alle cure e alle azioni loro. Onde, non per odio, ma per vera e speciale benevolenza che ti avea posta, io deliberai di prestarti al conseguimento di questo fine tutti i sussidi che erano in mio potere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anima. Dimmi: degli animali bruti, che tu menzionavi, è per avventura alcuno fornito di minore vitalità e sentimento che gli uomini? Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cominciando da quelli che tengono della pianta, tutti sono in cotesto, gli uni più, gli altri meno, inferiori all'uomo; il quale ha maggior copia di vita, e maggior sentimento, che niun altro animale; per essere di tutti i viventi il più perfetto. Anima. Dunque alluogami, se tu m'ami, nel più imperfetto: o se questo non puoi, spogliata delle funeste doti che mi nobilitano, fammi conforme al più stupido e insensato spirito umano che tu producessi in alcun tempo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura. Di cotesta ultima cosa io ti posso compiacere; e sono per farlo; poiché tu rifiuti l'immortalità, verso la quale io t'aveva indirizzata. Anima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in cambio dell'immortalità, pregoti accelerarmi la morte il più che si possa. Natura. Di codesto conferirò col destino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DELLA TERRA E DELLA LUNA Terra. Cara Luna, io so che tu puoi parlare e rispondere; per essere una persona, secondo che ho inteso molte volte da' poeti: oltre che i nostri fanciulli dicono che tu veramente hai bocca, naso e occhi, come ognuno di loro; e che lo veggono essi cogli occhi propri; che in quell'età ragionevolmente debbono essere acutissimi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quanto a me, non dubito che tu non sappi che io sono né più né meno una persona; tanto che, quando era più giovane, feci molti figliuoli. Sicché non ti maraviglierai di sentirmi parlare. Dunque, Luna mia bella, con tutto che io ti sono stata vicina per tanti secoli, che non mi ricordo il numero, io non ti ho fatto mai parola insino adesso, perché le faccende mi hanno tenuta occupata in modo, che non mi avanzava tempo da chiacchierare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma oggi che i miei negozi sono ridotti a poca cosa, anzi posso dire che vanno co' loro piedi; io non so che mi fare, e scoppio di noia: però fo conto, in avvenire, di favellarti spesso, e darmi molto pensiero dei fatti tuoi; quando non abbia a essere con tua molestia. Luna. Non dubitare di cotesto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Così la fortuna mi salvi da ogni altro incomodo, come io sono sicura che tu non me ne darai. Se ti pare di favellarmi, favellami a tuo piacere; che quantunque amica del silenzio, come credo che tu sappi, io t'ascolterò e ti risponderò volentieri, per farti servigio. Terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Senti tu questo suono piacevolissimo che fanno i corpi celesti coi loro moti? Luna. A dirti il vero, io non sento nulla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Né pur io sento nulla, fuorché lo strepito del vento che va da' miei poli all'equatore, e dall'equatore ai poli, e non mostra saper niente di musica. Ma Pitagora dice che le sfere celesti fanno un certo suono così dolce ch'è una maraviglia; e che anche tu vi hai la tua parte e sei l'ottava corda di questa lira universale: ma che io sono assordata dal suono stesso, e però non l'odo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Anch'io senza fallo sono assordata; e, come ho detto, non l'odo: e non so di essere una corda. Terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque mutiamo proposito. Dimmi: sei tu popolata veramente, come affermano e giurano mille filosofi antichi e moderni, da Orfeo sino al De la Lande? Ma io per quanto mi sforzi di allungare queste mie corna, che gli uomini chiamano monti e picchi; colla punta delle quali ti vengo mirando, a uso di lumacone; non arrivo a scoprire in te nessun abitante: se bene odo che un cotal Davide Fabricio, che vedeva meglio di Linceo, ne scoperse una volta certi, che spandevano un bucato al sole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Delle tue corna io non so che dire. Fatto sta che io sono abitata.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Di che colore sono cotesti uomini? Luna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che uomini? Terra. Quelli che tu contieni.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Non dici tu d'essere abitata? Luna. Sì: e per questo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. E per questo non saranno già tutte bestie gli abitatori tuoi. Luna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né bestie né uomini; che io non so che razze di creature si sieno né gli uni né l'altre. E già di parecchie cose che tu mi sei venuta accennando, in proposito, a quel che io stimo, degli uomini, io non ho compreso un'acca. Terra.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma che sorte di popoli sono coteste? Luna. Moltissime e diversissime, che tu non conosci, come io non conosco le tue.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Cotesto mi riesce strano in modo, che se io non l'udissi da te medesima, io non lo crederei per nessuna cosa del mondo. Fosti tu mai conquistata da niuno de' tuoi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luna. No, che io sappia. E come?","NO"
"Leopardi_Giacomo-Operette_morali-1834","Leopardi Giacomo","Operette morali","1834","e perché? Terra. Per ambizione, per cupidigia dell'altrui, colle arti politiche, colle armi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Io non so che voglia dire armi, ambizione, arti politiche, in somma niente di quel che tu dici. Terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma certo, se tu non conosci le armi, conosci pure la guerra: perché, poco dianzi, un fisico di quaggiù, con certi cannocchiali, che sono instrumenti fatti per vedere molto lontano, ha scoperto costì una bella fortezza, co' suoi bastioni diritti; che è segno che le tue genti usano, se non altro, gli assedi e le battaglie murali. Luna. Perdona, monna Terra, se io ti rispondo un poco più liberamente che forse non converrebbe a una tua suddita o fantesca, come io sono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma in vero che tu mi riesci peggio che vanerella a pensare che tutte le cose di qualunque parte del mondo sieno conformi alle tue; come se la natura non avesse avuto altra intenzione che di copiarti puntualmente da per tutto. Io dico di essere abitata, e tu da questo conchiudi che gli abitatori miei debbono essere uomini. Ti avverto che non sono; e tu consentendo che sieno altre creature, non dubiti che non abbiano le stesse qualità e gli stessi casi de' tuoi popoli; e mi alleghi i cannocchiali di non so che fisico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma se cotesti cannocchiali non veggono meglio in altre cose, io crederò che abbiano la buona vista de' tuoi fanciulli: che scuoprono in me gli occhi, la bocca, il naso, che io non so dove me gli abbia. Terra. Dunque non sarà né anche vero che le tue province sono fornite di strade larghe e nette; e che tu sei coltivata: cose che dalla parte della Germania, pigliando un cannocchiale, si veggono chiaramente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Luna. Se io sono coltivata, io non me ne accorgo, e le mie strade io non le veggo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Terra.Cara Luna, tu hai a sapere che io sono di grossa pasta e di cervello tondo; e non è maraviglia che gli uomini m'ingannino facilmente. Ma io ti so dire che se i tuoi non si curano di conquistarti, tu non fosti però sempre senza pericolo: perché in diversi tempi, molte persone di quaggiù si posero in animo di conquistarti esse; e a quest'effetto fecero molte preparazioni. Se non che, salite in luoghi altissimi, e levandosi sulle punte de' piedi, e stendendo le braccia, non ti poterono arrivare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre a questo, già da non pochi anni, io veggo spiare minutamente ogni tuo sito, ricavare le carte de' tuoi paesi, misurare le altezze di cotesti monti, de' quali sappiamo anche i nomi. Queste cose, per la buona volontà ch'io ti porto, mi è paruto bene di avvisartele, acciò che tu non manchi di provvederti per ogni caso. Ora, venendo ad altro, come sei molestata da' cani che ti abbaiano contro?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che pensi di quelli che ti mostrano altrui nel pozzo? Sei tu femmina o maschio? perché anticamente ne fu varia opinione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2)È vero o no che gli Arcadi vennero al mondo prima di te? (3)che le tue donne, o altrimenti che io le debba chiamare, sono ovipare; e che una delle loro uova cadde quaggiù non so quando? (4)che tu sei traforata a guisa dei paternostri, come crede un fisico moderno?","NO"
"Leopardi_Giacomo-Operette_morali-1834","Leopardi Giacomo","Operette morali","1834","(5)che sei fatta, come affermano alcuni Inglesi, di cacio fresco? (6)che Maometto un giorno, o una notte che fosse, ti spartì per mezzo, come un cocomero; e che un buon tocco del tuo corpo gli sdrucciolò dentro alla manica? Come stai volentieri in cima dei minareti?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Che ti pare della festa del bairam? Luna. Va pure avanti; che mentre seguiti così, non ho cagione di risponderti, e di mancare al silenzio mio solito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se hai caro d'intrattenerti in ciance, e non trovi altre materie che queste; in cambio di voltarti a me, che non ti posso intendere, sarà meglio che ti facci fabbricare dagli uomini un altro pianeta da girartisi intorno, che sia composto e abitato alla tua maniera. Tu non sai parlare altro che d'uomini e di cani e di cose simili, delle quali ho tanta notizia, quanta di quel sole grande grande, intorno al quale odo che giri il nostro sole. Terra.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Veramente, più che io propongo, nel favellarti, di astenermi da toccare le cose proprie, meno mi vien fatto. Ma da ora innanzi ci avrò più cura. Dimmi: sei tu che ti pigli spasso a tirarmi l'acqua del mare in alto, e poi lasciarla cadere?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Può essere. Ma posto che io ti faccia cotesto o qualunque altro effetto, io non mi avveggo di fartelo: come tu similmente, per quello che io penso, non ti accorgi di molti effetti che fai qui; che debbono essere tanto maggiori de' miei, quanto tu mi vinci di grandezza e di forza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Di cotesti effetti veramente io non so altro se non che di tanto in tanto io levo a te la luce del sole, e a me la tua; come ancora, che io ti fo gran lume nelle tue notti, che in parte lo veggo alcune volte. (7)Ma io mi dimenticava una cosa che importa più d'ogni altra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io vorrei sapere se veramente, secondo che scrive l'Ariosto, tutto quello che ciascun uomo va perdendo; come a dire la gioventù, la bellezza, la sanità, le fatiche e spese che si mettono nei buoni studi per essere onorati dagli altri, nell'indirizzare i fanciulli ai buoni costumi, nel fare o promuovere le instituzioni utili; tutto sale e si raguna costà: di modo che vi si trovano tutte le cose umane; fuori della pazzia, che non si parte dagli uomini. In caso che questo sia vero, io fo conto che tu debba essere così piena, che non ti avanzi più luogo; specialmente che, negli ultimi tempi, gli uomini hanno perduto moltissime cose (verbigrazia l'amor patrio, la virtù, la magnanimità, la rettitudine), non già solo in parte, e l'uno o l'altro di loro, come per l'addietro, ma tutti e interamente. E certo che se elle non sono costì, non credo si possano trovare in altro luogo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Però vorrei che noi facessimo insieme una convenzione, per la quale tu mi rendessi di presente, e poi di mano in mano, tutte queste cose; donde io penso che tu medesima abbi caro di essere sgomberata, massime del senno, il quale intendo che occupa costì un grandissimo spazio; ed io ti farei pagare dagli uomini tutti gli anni una buona somma di danari. Luna. Tu ritorni agli uomini; e, con tutto che la pazzia, come affermi, non si parta da' tuoi confini, vuoi farmi impazzire a ogni modo, e levare il giudizio a me, cercando quello di coloro; il quale io non so dove si sia, né se vada o resti in nessuna parte del mondo; so bene che qui non si trova; come non ci si trovano le altre cose che tu chiedi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Almeno mi saprai tu dire se costì sono in uso i vizi, i misfatti, gl'infortuni, i dolori, la vecchiezza, in conclusione i mali? intendi tu questi nomi?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Oh cotesti sì che gl'intendo; e non solo i nomi, ma le cose significate, le conosco a maraviglia: perché ne sono tutta piena, in vece di quelle altre che tu credevi. Terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quali prevalgono ne' tuoi popoli, i pregi o i difetti? Luna. I difetti di gran lunga.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Di quali hai maggior copia, di beni o di mali? Luna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di mali senza comparazione. Terra. E generalmente gli abitatori tuoi sono felici o infelici?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luna. Tanto infelici, che io non mi scambierei col più fortunato di loro. Terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il medesimo è qui. Di modo che io mi maraviglio come essendomi sì diversa nelle altre cose, in questa mi sei conforme. Luna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche nella figura, e nell'aggirarmi, e nell'essere illustrata dal sole io ti sono conforme; e non è maggior maraviglia quella che questa: perché il male è cosa comune a tutti i pianeti dell'universo, o almeno di questo mondo solare, come la rotondità e le altre condizioni che ho detto, né più né meno. E se tu potessi levare tanto alto la voce, che fossi udita da Urano o da Saturno, o da qualunque altro pianeta del nostro mondo; e gl'interrogassi se in loro abbia luogo l'infelicità, e se i beni prevagliano o cedano ai mali; ciascuno ti risponderebbe come ho fatto io. Dico questo per aver dimandato delle medesime cose Venere e Mercurio, ai quali pianeti di quando in quando io mi trovo più vicina di te; come anche ne ho chiesto ad alcune comete che mi sono passate dappresso: e tutti mi hanno risposto come ho detto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E penso che il sole medesimo, e ciascuna stella risponderebbero altrettanto. Terra.Con tutto cotesto io spero bene: e oggi massimamente, gli uomini mi promettono per l'avvenire molte felicità. Luna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Spera a tuo senno: e io ti prometto che potrai sperare in eterno. Terra. Sai che è?","YES"
"Leopardi_Giacomo-Operette_morali-1834","Leopardi Giacomo","Operette morali","1834","questi uomini e queste bestie si mettono a romore: perché dalla parte dalla quale io ti favello, è notte, come tu vedi, o piuttosto non vedi; sicché tutti dormivano; e allo strepito che noi facciamo parlando, si destano con gran paura. Luna. Ma qui da questa parte, come tu vedi, è giorno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Terra. Ora io non voglio essere causa di spaventare la mia gente, e di rompere loro il sonno, che è il maggior bene che abbiano. Però ci riparleremo in altro tempo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Addio dunque; buon giorno. Luna. Addio; buona notte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","LA SCOMMESSA DI PROMETEO L'anno ottocento trentatremila dugento settantacinque del regno di Giove, il collegio delle Muse diede fuora in istampa, e fece appiccare nei luoghi pubblici della città e dei sobborghi d'Ipernèfelo, diverse cedole, nelle quali invitava tutti gli Dei maggiori e minori, e gli altri abitanti della detta città, che recentemente o in antico avessero fatto qualche lodevole invenzione, a proporla, o effettualmente o in figura o per iscritto, ad alcuni giudici deputati da esso collegio. E scusandosi che per la sua nota povertà non si poteva dimostrare così liberale come avrebbe voluto, prometteva in premio a quello il cui ritrovamento fosse giudicato più bello o più fruttuoso, una corona di lauro, con privilegio di poterla portare in capo il dì e la notte, privatamente e pubblicamente, in città e fuori; e poter essere dipinto, scolpito, inciso, gittato, figurato in qualunque modo e materia, col segno di quella corona dintorno al capo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Concorsero a questo premio non pochi dei celesti per passatempo; cosa non meno necessaria agli abitatori d'Ipernèfelo, che a quelli di altre città; senza alcun desiderio di quella corona; la quale in se non valeva il pregio di una berretta di stoppa; e in quanto alla gloria, se gli uomini, da poi che sono fatti filosofi, la disprezzano, si può congetturare che stima ne facciano gli Dei, tanto più sapienti degli uomini, anzi soli sapienti secondo Pitagora e Platone. Per tanto, con esempio unico e fino allora inaudito in simili casi di ricompense proposte ai più meritevoli, fu aggiudicato questo premio, senza intervento di sollecitazioni né di favori né di promesse occulte né di artifizi: e tre furono gli anteposti: cioè Bacco per l'invenzione del vino; Minerva per quella dell'olio, necessario alle unzioni delle quali gli Dei fanno quotidianamente uso dopo il bagno; e Vulcano per aver trovato una pentola di rame, detta economica, che serve a cuocere che che sia con piccolo fuoco e speditamente. Così, dovendosi fare il premio in tre parti, restava a ciascuno un ramuscello di lauro: ma tutti e tre ricusarono così la parte come il tutto; perché Vulcano allegò che stando il più del tempo al fuoco della fucina con gran fatica e sudore, gli sarebbe importunissimo quell'ingombro alla fronte; oltre che lo porrebbe in pericolo di essere abbrustolato o riarso, se per avventura qualche scintilla appigliandosi a quelle fronde secche, vi mettesse il fuoco.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Minerva disse che avendo a sostenere in sul capo un elmo bastante, come scrive Omero, a coprirsene tutti insieme gli eserciti di cento città, non le conveniva aumentarsi questo peso in alcun modo. Bacco non volle mutare la sua mitra, e la sua corona di pampini, con quella di lauro: benché l'avrebbe accettata volentieri se gli fosse stato lecito di metterla per insegna fuori della sua taverna; ma le Muse non consentirono di dargliela per questo effetto: di modo che ella si rimase nel loro comune erario. Niuno dei competitori di questo premio ebbe invidia ai tre Dei che l'avevano conseguito e rifiutato, né si dolse dei giudici, né biasimò la sentenza; salvo solamente uno, che fu Prometeo, venuto a parte del concorso con mandarvi il modello di terra che aveva fatto e adoperato a formare i primi uomini, aggiuntavi una scrittura che dichiarava le qualità e gli uffici del genere umano, stato trovato da esso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Muove non poca maraviglia il rincrescimento dimostrato da Prometeo in caso tale, che da tutti gli altri, sì vinti come vincitori, era preso in giuoco: perciò investigandone la cagione, si è conosciuto che quegli desiderava efficacemente, non già l'onore, ma bene il privilegio che gli sarebbe pervenuto colla vittoria. Alcuni pensano che intendesse di prevalersi del lauro per difesa del capo contro alle tempeste, secondo si narra di Tiberio, che sempre che udiva tonare, si ponea la corona; stimandosi che l'alloro non sia percosso dai fulmini. (1)Ma nella città d'Ipernèfelo non cade fulmine e non tuona.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Altri più probabilmente affermano che Prometeo, per difetto degli anni, comincia a gittare i capelli; la quale sventura sopportando, come accade a molti, di malissima voglia, e non avendo letto le lodi della calvizie scritte da Sinesio, o non essendone persuaso, che è più credibile, voleva sotto il diadema nascondere, come Cesare dittatore, la nudità del capo. Ma per tornare al fatto, un giorno tra gli altri ragionando Prometeo con Momo, si querelava aspramente che il vino, l'olio e le pentole fossero stati anteposti al genere umano, il quale diceva essere la migliore opera degl'immortali che apparisse nel mondo. E parendogli non persuaderlo bastantemente a Momo, il quale adduceva non so che ragioni in contrario, gli propose di scendere tutti e due congiuntamente verso la terra, e posarsi a caso nel primo luogo che in ciascuna delle cinque parti di quella scoprissero abitato dagli uomini; fatta prima reciprocamente questa scommessa: se in tutti cinque i luoghi, o nei più di loro, troverebbero o no manifesti argomenti che l'uomo sia la più perfetta creatura dell'universo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il che accettato da Momo, e convenuti del prezzo della scommessa, incominciarono senza indugio a scendere verso la terra; indirizzandosi primieramente al nuovo mondo; come quello che pel nome stesso, e per non avervi posto piede insino allora niuno degl'immortali, stimolava maggiormente la curiosità. Fermarono il volo nel paese di Popaian, dal lato settentrionale, poco lungi dal fiume Cauca, in un luogo dove apparivano molti segni di abitazione umana: vestigi di cultura per la campagna; parecchi sentieri, ancorché tronchi in molti luoghi, e nella maggior parte ingombri; alberi tagliati e distesi; e particolarmente alcune che parevano sepolture, e qualche ossa d'uomini di tratto in tratto. Ma non perciò poterono i due celesti, porgendo gli orecchi, e distendendo la vista per ogn'intorno, udire una voce né scoprire un'ombra d'uomo vivo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Andarono, parte camminando parte volando, per ispazio di molte miglia; passando monti e fiumi; e trovando da per tutto i medesimi segni e la medesima solitudine. Come sono ora deserti questi paesi, diceva Momo a Prometeo, che mostrano pure evidentemente di essere stati abitati? Prometeo ricordava le inondazioni del mare, i tremuoti, i temporali, le piogge strabocchevoli, che sapeva essere ordinarie nelle regioni calde: e veramente in quel medesimo tempo udivano, da tutte le boscaglie vicine, i rami degli alberi che, agitati dall'aria, stillavano continuamente acqua.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se non che Momo non sapeva comprendere come potesse quella parte essere sottoposta alle inondazioni del mare, così lontano di là, che non appariva da alcun lato; e meno intendeva per qual destino i tremuoti, i temporali e le piogge avessero avuto a disfare tutti gli uomini del paese, perdonando agli sciaguari, alle scimmie, a' formichieri, a' cerigoni, alle aquile, a' pappagalli, e a cento altre qualità di animali terrestri e volatili, che andavano per quei dintorni. In fine, scendendo a una valle immensa, scoprirono, come a dire, un piccolo mucchio di case o capanne di legno coperte di foglie di palma, e circondata ognuna da un chiuso a maniera di steccato: dinanzi a una delle quali stavano molte persone, parte in piedi, parte sedute, dintorno a un vaso di terra posto a un gran fuoco. Si accostarono i due celesti, presa forma umana; e Prometeo, salutati tutti cortesemente, volgendosi a uno che accennava di essere il principale, interrogollo: che si fa?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Selvaggio. Si mangia, come vedi. Prometeo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che buone vivande avete? Selvaggio. Questo poco di carne.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prometeo. Carne domestica o salvatica? Selvaggio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Domestica, anzi del mio figliuolo. Prometeo. Hai tu per figliuolo un vitello, come ebbe Pasifae?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Selvaggio. Non un vitello, ma un uomo, come ebbero tutti gli altri. Prometeo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Dici tu da senno? mangi tu la tua carne propria? Selvaggio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La mia propria no, ma ben quella di costui: che per questo solo uso io l'ho messo al mondo, e preso cura di nutrirlo. Prometeo. Per uso di mangiartelo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Selvaggio.Che maraviglia? E la madre ancora, che già non debbe esser buona da fare altri figliuoli, penso di mangiarla presto. Momo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Come si mangia la gallina dopo mangiate le uova. Selvaggio. E l'altre donne che io tengo, come sieno fatte inutili a partorire, le mangerò similmente.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E questi miei schiavi che vedete, forse che li terrei vivi, se non fosse per avere di quando in quando de' loro figliuoli, e mangiarli? Ma invecchiati che saranno, io me li mangerò anche loro a uno a uno, se io campo. (2)","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prometeo. Dimmi: cotesti schiavi sono della tua nazione medesima, o di qualche altra? Selvaggio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","D'un'altra. Prometeo. Molto lontana da qua?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Selvaggio. Lontanissima: tanto che tra le loro case e le nostre, ci correva un rigagnolo. E additando un collicello, soggiunse: ecco là il sito dov'ella era; ma i nostri l'hanno distrutta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3)In questo parve a Prometeo che non so quanti di coloro lo stessero mirando con una cotal guardatura amorevole, come è quella che fa il gatto al topo: sicché, per non essere mangiato dalle sue proprie fatture, si levò subito a volo; e seco similmente Momo: e fu tanto il timore che ebbero l'uno e l'altro, che nel partirsi, corruppero i cibi dei barbari con quella sorta d'immondizia che le arpie sgorgarono per invidia sulle mense troiane. Ma coloro, più famelici e meno schivi de' compagni di Enea, seguitarono il loro pasto; e Prometeo, malissimo soddisfatto del mondo nuovo, si volse incontanente al più vecchio, voglio dire all'Asia: e trascorso quasi in un subito l'intervallo che è tra le nuove e le antiche Indie, scesero ambedue presso ad Agra in un campo pieno d'infinito popolo, adunato intorno a una fossa colma di legne: sull'orlo della quale, da un lato, si vedevano alcuni con torchi accesi, in procinto di porle il fuoco; e da altro lato, sopra un palco, una donna giovane, coperta di vesti suntuosissime, e di ogni qualità di ornamenti barbarici, la quale danzando e vociferando, faceva segno di grandissima allegrezza. Prometeo vedendo questo, immaginava seco stesso una nuova Lucrezia o nuova Virginia, o qualche emulatrice delle figliuole di Eretteo, delle Ifigenie, de' Codri, de' Menecei, dei Curzi e dei Deci, che seguitando la fede di qualche oracolo, s'immolasse volontariamente per la sua patria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Intendendo poi che la cagione del sacrificio della donna era la morte del marito, pensò che quella, poco dissimile da Alceste, volesse col prezzo di se medesima, ricomperare lo spirito di colui. Ma saputo che ella non s'induceva ad abbruciarsi se non perché questo si usava di fare dalle donne vedove della sua setta, e che aveva sempre portato odio al marito, e che era ubbriaca, e che il morto, in cambio di risuscitare, aveva a essere arso in quel medesimo fuoco; voltato subito il dosso a quello spettacolo, prese la via dell'Europa; dove intanto che andavano, ebbe col suo compagno questo colloquio. Momo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Avresti tu pensato quando rubavi con tuo grandissimo pericolo il fuoco dal cielo per comunicarlo agli uomini, che questi se ne prevarrebbero, quali per cuocersi l'un l'altro nelle pignatte, quali per abbruciarsi spontaneamente? Prometeo. No per certo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma considera, caro Momo, che quelli che fino a ora abbiamo veduto, sono barbari: e dai barbari non si dee far giudizio della natura degli uomini; ma bene dagl'inciviliti: ai quali andiamo al presente: e ho ferma opinione che tra loro vedremo e udremo cose e parole che ti parranno degne, non solamente di lode, ma di stupore. Momo. Io per me non veggo, se gli uomini sono il più perfetto genere dell'universo, come faccia di bisogno che sieno inciviliti perché non si abbrucino da se stessi, e non mangino i figliuoli propri: quando che gli altri animali sono tutti barbari, e ciò non ostante, nessuno si abbrucia a bello studio, fuorché la fenice, che non si trova; rarissimi si mangiano alcun loro simile; e molto più rari si cibano dei loro figliuoli, per qualche accidente insolito, e non per averli generati a quest'uso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Avverti eziandio, che delle cinque parti del mondo una sola, né tutta intera, e questa non paragonabile per grandezza a veruna delle altre quattro, è dotata della civiltà che tu lodi; aggiunte alcune piccole porzioncelle di un'altra parte del mondo. E già tu medesimo non vorrai dire che questa civiltà sia compiuta, in modo che oggidì gli uomini di Parigi o di Filadelfia abbiano generalmente tutta la perfezione che può convenire alla loro specie. Ora, per condursi al presente stato di civiltà non ancora perfetta, quanto tempo hanno dovuto penare questi tali popoli?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tanti anni quanti si possono numerare dall'origine dell'uomo insino ai tempi prossimi. E quasi tutte le invenzioni che erano o di maggiore necessità o di maggior profitto al conseguimento dello stato civile, hanno avuto origine, non da ragione, ma da casi fortuiti: di modo che la civiltà umana è opera della sorte più che della natura: e dove questi tali casi non sono occorsi, veggiamo che i popoli sono ancora barbari; con tutto che abbiano altrettanta età quanta i popoli civili. Dico io dunque: se l'uomo barbaro mostra di essere inferiore per molti capi a qualunque altro animale; se la civiltà, che è l'opposto della barbarie, non è posseduta né anche oggi se non da una piccola parte del genere umano; se oltre di ciò, questa parte non è potuta altrimenti pervenire al presente stato civile, se non dopo una quantità innumerabile di secoli, e per beneficio massimamente del caso, piuttosto che di alcun'altra cagione; all'ultimo, se il detto stato civile non è per anche perfetto; considera un poco se forse la tua sentenza circa il genere umano fosse più vera acconciandola in questa forma: cioè dicendo che esso è veramente sommo tra i generi, come tu pensi; ma sommo nell'imperfezione, piuttosto che nella perfezione; quantunque gli uomini nel parlare e nel giudicare, scambino continuamente l'una coll'altra; argomentando da certi cotali presupposti che si hanno fatto essi, e tengonli per verità palpabili.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Certo che gli altri generi di creature fino nel principio furono perfettissimi ciascheduno in se stesso. E quando eziandio non fosse chiaro che l'uomo barbaro, considerato in rispetto agli altri animali, è meno buono di tutti; io non mi persuado che l'essere naturalmente imperfettissimo nel proprio genere, come pare che sia l'uomo, s'abbia a tenere in conto di perfezione maggiore di tutte l'altre. Aggiungi che la civiltà umana, così difficile da ottenere, e forse impossibile da ridurre a compimento, non è anco stabile in modo, che ella non possa cadere; come in effetto si trova essere avvenuto più volte, e in diversi popoli, che ne avevano acquistato una buona parte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In somma io conchiudo che se tuo fratello Epimeteo recava ai giudici il modello che debbe avere adoperato quando formò il primo asino o la prima rana, forse ne riportava il premio che tu non hai conseguito. Pure a ogni modo io ti concederò volentieri che l'uomo sia perfettissimo, se tu ti risolvi a dire che la sua perfezione si rassomigli a quella che si attribuiva da Plotino al mondo: il quale, diceva Plotino, è ottimo e perfetto assolutamente; ma perché il mondo sia perfetto, conviene che egli abbia in se, tra le altre cose, anco tutti i mali possibili: però in fatti si trova in lui tanto male, quanto vi può capire. E in questo rispetto forse io concederei similmente al Leibnizio che il mondo presente fosse il migliore di tutti i mondi possibili.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non si dubita che Prometeo non avesse a ordine una risposta in forma distinta, precisa e dialettica a tutte queste ragioni; ma è parimente certo che non la diede: perché in questo medesimo punto si trovarono sopra alla città di Londra: dove scesi, e veduto gran moltitudine di gente concorrere alla porta di una casa privata, messisi tra la folla, entrarono nella casa; e trovarono sopra un letto un uomo disteso supino, che avea nella ritta una pistola; ferito nel petto, e morto; e accanto a lui giacere due fanciullini, medesimamente morti. Erano nella stanza parecchie persone della casa, e alcuni giudici, i quali le interrogavano, mentre che un officiale scriveva. Prometeo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Chi sono questi sciagurati? Famiglio. Il mio padrone e i figliuoli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prometeo. Chi gli ha uccisi? Famiglio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il padrone tutti e tre. Prometeo. Tu vuoi dire i figliuoli e se stesso?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Famiglio. Appunto. Prometeo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh che è mai cotesto! Qualche grandissima sventura gli doveva essere accaduta. Famiglio.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Nessuna, che io sappia. Prometeo. Ma forse era povero, o disprezzato da tutti, o sfortunato in amore, o in corte?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Famiglio. Anzi ricchissimo, e credo che tutti lo stimassero; di amore non se ne curava, e in corte aveva molto favore. Prometeo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque come è caduto in questa disperazione? Famiglio. Per tedio della vita, secondo che ha lasciato scritto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Prometeo. E questi giudici che fanno? Famiglio.S'informano se il padrone era impazzito o no: che in caso non fosse impazzito, la sua roba ricade al pubblico per legge: e in verità non si potrà fare che non ricada.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prometeo. Ma, dimmi, non aveva nessun amico o parente, a cui potesse raccomandare questi fanciullini, in cambio d'ammazzarli? Famiglio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sì aveva; e tra gli altri, uno che gli era molto intrinseco, al quale ha raccomandato il suo cane. (4) Momo stava per congratularsi con Prometeo sopra i buoni effetti della civiltà, e sopra la contentezza che appariva ne risultasse alla nostra vita; e voleva anche rammemorargli che nessun altro animale fuori dell'uomo, si occide volontariamente esso medesimo, né spegne per disperazione della vita i figliuoli: ma Prometeo lo prevenne, e senza curarsi di vedere le due parti del mondo che rimanevano, gli pagò la scommessa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DI UN FISICO E DI UN METAFISICO Fisico.Eureca, eureca. (1)","NO"
"Leopardi_Giacomo-Operette_morali-1834","Leopardi Giacomo","Operette morali","1834","Metafisico.Che è? che hai trovato? Fisico.L'arte di vivere lungamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2) Metafisico. E cotesto libro che porti?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Fisico.Qui la dichiaro: e per questa invenzione, se gli altri vivranno lungo tempo, io vivrò per lo meno in eterno; voglio dire che ne acquisterò gloria immortale. Metafisico. Fa una cosa a mio modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Trova una cassettina di piombo, chiudivi cotesto libro, sotterrala, e prima di morire ricordati di lasciar detto il luogo, acciocché vi si possa andare, e cavare il libro, quando sarà trovata l'arte di vivere felicemente. Fisico. E in questo mezzo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Metafisico. In questo mezzo non sarà buono da nulla. Più lo stimerei se contenesse l'arte di viver poco.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Fisico. Cotesta è già saputa da un pezzo; e non fu difficile a trovarla. Metafisico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In ogni modo la stimo più della tua. Fisico. Perché?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Metafisico.Perché se la vita non è felice, che fino a ora non è stata, meglio ci torna averla breve che lunga. Fisico. Oh cotesto no: perché la vita è bene da se medesima, e ciascuno la desidera e l'ama naturalmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Metafisico. Così credono gli uomini; ma s'ingannano: come il volgo s'inganna pensando che i colori sieno qualità degli oggetti; quando non sono degli oggetti, ma della luce. Dico che l'uomo non desidera e non ama se non la felicità propria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Però non ama la vita, se non in quanto la reputa instrumento o subbietto di essa felicità. In modo che propriamente viene ad amare questa e non quella, ancorché spessissimo attribuisca all'una l'amore che porta all'altra. Vero è che questo inganno e quello dei colori sono tutti e due naturali.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma che l'amore della vita degli uomini non sia naturale, o vogliamo dire non sia necessario, vedi che moltissimi ai tempi antichi elessero di morire potendo vivere, e moltissimi ai tempi nostri desiderano la morte in diversi casi, e alcuni si uccidono di propria mano. Cose che non potrebbero essere se l'amore della vita per se medesimo fosse natura dell'uomo. Come essendo natura di ogni vivente l'amore della propria felicità, prima cadrebbe il mondo, che alcuno di loro lasciasse di amarla e di procurarla a suo modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che poi la vita sia bene per se medesima, aspetto che tu me lo provi, con ragioni o fisiche o metafisiche o di qualunque disciplina. Per me, dico che la vita felice, saria bene senza fallo; ma come felice, non come vita. La vita infelice, in quanto all'essere infelice, è male; e atteso che la natura, almeno quella degli uomini, porta che vita e infelicità non si possono scompagnare, discorri tu medesimo quello che ne segua.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Fisico. Di grazia, lasciamo cotesta materia, che è troppo malinconica; e senza tante sottigliezze, rispondimi sinceramente: se l'uomo vivesse e potesse vivere in eterno; dico senza morire, e non dopo morto; credi tu che non gli piacesse? Metafisico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A un presupposto favoloso risponderò con qualche favola: tanto più che non sono mai vissuto in eterno, sicché non posso rispondere per esperienza; né anche ho parlato con alcuno che fosse immortale; e fuori che nelle favole, non trovo notizia di persone di tal sorta. Se fosse qui presente il Cagliostro, forse ci potrebbe dare un poco di lume; essendo vissuto parecchi secoli: se bene, perché poi morì come gli altri, non pare che fosse immortale. Dirò dunque che il saggio Chirone, che era dio, coll'andar del tempo si annoiò della vita, pigliò licenza da Giove di poter morire, e morì.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3)Or pensa, se l'immortalità rincresce agli Dei, che farebbe agli uomini. Gl'Iperborei, popolo incognito, ma famoso; ai quali non si può penetrare, né per terra né per acqua; ricchi di ogni bene; e specialmente di bellissimi asini, dei quali sogliono fare ecatombe; potendo, se io non m'inganno, essere immortali; perché non hanno infermità né fatiche né guerre né discordie né carestie né vizi né colpe; contuttociò muoiono tutti: perché, in capo a mille anni di vita o circa, sazi della terra, saltano spontaneamente da una certa rupe in mare, e vi si annegano. (4)Aggiungi quest'altra favola.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bitone e Cleobi fratelli, un giorno di festa, che non erano in pronto le mule, essendo sottentrati al carro della madre, sacerdotessa di Giunone, e condottala al tempio; quella supplicò la dea che rimunerasse la pietà de' figliuoli col maggior bene che possa cadere negli uomini. Giunone, in vece di farli immortali, come avrebbe potuto; e allora si costumava; fece che l'uno e l'altro pian piano se ne morirono in quella medesima ora. Il simile toccò ad Agamede e a Trofonio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Finito il tempio di Delfo, fecero instanza ad Apollo che li pagasse: il quale rispose volerli soddisfare fra sette giorni; in questo mezzo attendessero a far gozzoviglia a loro spese. La settima notte, mandò loro un dolce sonno, dal quale ancora s'hanno a svegliare; e avuta questa, non dimandarono altra paga. Ma poiché siamo in sulle favole, eccotene un'altra, intorno alla quale ti vo' proporre una questione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io so che oggi i vostri pari tengono per sentenza certa, che la vita umana, in qualunque paese abitato, e sotto qualunque cielo, dura naturalmente, eccetto piccole differenze, una medesima quantità di tempo, considerando ciascun popolo in grosso. Ma qualche buono antico(5)racconta che gli uomini di alcune parti dell'India e dell'Etiopia non campano oltre a quarant'anni; chi muore in questa età, muor vecchissimo; e le fanciulle di sette anni sono di età da marito. Il quale ultimo capo sappiamo che, appresso a poco, si verifica nella Guinea, nel Decan e in altri luoghi sottoposti alla zona torrida.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque, presupponendo per vero che si trovi una o più nazioni, gli uomini delle quali regolarmente non passino i quarant'anni di vita; e ciò sia per natura, non, come si è creduto degli Ottentotti, per altre cagioni; domando se in rispetto a questo, ti pare che i detti popoli debbano essere più miseri o più felici degli altri? Fisico. Più miseri senza fallo, venendo a morte più presto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Metafisico. Io credo il contrario anche per cotesta ragione. Ma qui non consiste il punto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Fa un poco di avvertenza. Io negava che la pura vita, cioè a dire il semplice sentimento dell'esser proprio, fosse cosa amabile e desiderabile per natura. Ma quello che forse più degnamente ha nome altresì di vita, voglio dire l'efficacia e la copia delle sensazioni, è naturalmente amato e desiderato da tutti gli uomini: perché qualunque azione o passione viva e forte, purché non ci sia rincrescevole o dolorosa, col solo essere viva e forte, ci riesce grata, eziandio mancando di ogni altra qualità dilettevole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora in quella specie d'uomini, la vita dei quali si consumasse naturalmente in ispazio di quarant'anni, cioè nella metà del tempo destinato dalla natura agli altri uomini; essa vita in ciascheduna sua parte, sarebbe più viva il doppio di questa nostra: perché, dovendo coloro crescere, e giungere a perfezione, e similmente appassire e mancare, alla metà del tempo, le operazioni vitali della loro natura, proporzionalmente a questa celerità, sarebbero in ciascuno istante doppie di forza per rispetto a quello che accade negli altri; ed anche le azioni volontarie di questi tali, la mobilità e la vivacità estrinseca, corrisponderebbero a questa maggiore efficacia. Di modo che essi avrebbero in minore spazio di tempo la stessa quantità di vita che abbiamo noi. La quale distribuendosi in minor numero d'anni basterebbe a riempierli, o vi lascerebbe piccoli vani; laddove ella non basta a uno spazio doppio: e gli atti e le sensazioni di coloro, essendo più forti, e raccolte in un giro più stretto, sarebbero quasi bastanti a occupare e a vivificare tutta la loro età; dove che nella nostra, molto più lunga, restano spessissimi e grandi intervalli, vòti di ogni azione e affezione viva.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E poiché non il semplice essere, ma il solo essere felice, è desiderabile; e la buona o cattiva sorte di chicchessia non si misura dal numero dei giorni; io conchiudo che la vita di quelle nazioni, che quanto più breve, tanto sarebbe men povera di piacere, o di quello che è chiamato con questo nome, si vorrebbe anteporre alla vita nostra, ed anche a quella dei primi re dell'Assiria, dell'Egitto, della Cina, dell'India, e d'altri paesi; che vissero, per tornare alle favole, migliaia d'anni. Perciò, non solo io non mi curo dell'immortalità, e sono contento di lasciarla a' pesci; ai quali la dona il Leeuwenhoek, purché non sieno mangiati dagli uomini o dalle balene; ma, in cambio di ritardare o interrompere la vegetazione del nostro corpo per allungare la vita, come propone il Maupertuis,(6)io vorrei che la potessimo accelerare in modo, che la vita nostra si riducesse alla misura di quella di alcuni insetti, chiamati efimeri, dei quali si dice che i più vecchi non passano l'età di un giorno, e contuttociò muoiono bisavoli e trisavoli. Nel qual caso, io stimo che non ci rimarrebbe luogo alla noia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che pensi di questo ragionamento? Fisico. Penso che non mi persuade; e che se tu ami la metafisica, io m'attengo alla fisica: voglio dire che se tu guardi pel sottile, io guardo alla grossa, e me ne contento.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Però senza metter mano al microscopio, giudico che la vita sia più bella della morte, e do il pomo a quella, guardandole tutte due vestite. Metafisico.Così giudico anch'io. Ma quando mi torna a mente il costume di quei barbari, che per ciascun giorno infelice della loro vita, gittavano in un turcasso una pietruzza nera, e per ogni dì felice, una bianca;(7)penso quanto poco numero delle bianche è verisimile che fosse trovato in quelle faretre alla morte di ciascheduno, e quanto gran moltitudine delle nere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E desidero vedermi davanti tutte le pietruzze dei giorni che mi rimangono; e, sceverandole, aver facoltà di gittar via tutte le nere, e detrarle dalla mia vita; riserbandomi solo le bianche: quantunque io sappia bene che non farebbero gran cumulo, e sarebbero di un bianco torbido. Fisico. Molti, per lo contrario, quando anche tutti i sassolini fossero neri, e più neri del paragone; vorrebbero potervene aggiungere, benché dello stesso colore; perché tengono per fermo che niun sassolino sia così nero come l'ultimo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E questi tali, del cui numero sono anch'io, potranno aggiungere in effetto molti sassolini alla loro vita, usando l'arte che si mostra in questo mio libro. Metafisico. Ciascuno pensi ed operi a suo talento; e anche la morte non mancherà di fare a suo modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma se tu vuoi, prolungando la vita, giovare agli uomini veramente; trova un'arte per la quale sieno moltiplicate di numero e di gagliardia le sensazioni e le azioni loro. Nel qual modo, accrescerai propriamente la vita umana, ed empiendo quegli smisurati intervalli di tempo nei quali il nostro essere è piuttosto durare che vivere, ti potrai dar vanto di prolungarla. E ciò senza andare in cerca dell'impossibile, o usar violenza alla natura, anzi secondandola.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non pare a te che gli antichi vivessero più di noi, dato ancora che, per li pericoli gravi e continui che solevano correre, morissero comunemente più presto? E farai grandissimo beneficio agli uomini: la cui vita fu sempre, non dirò felice, ma tanto meno infelice, quanto più fortemente agitata, e in maggior parte occupata, senza dolore né disagio. Ma piena d'ozio e di tedio, che è quanto dire vacua, dà luogo a creder vera quella sentenza di Pirrone, che dalla vita alla morte non è divario.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il che se io credessi, ti giuro che la morte mi spaventerebbe non poco. Ma in fine, la vita debb'essere viva, cioè vera vita; o la morte la supera incomparabilmente di pregio. DIALOGO DI TORQUATO TASSO E DEL SUO GENIO FAMILIARE","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Genio.Come stai Torquato? Tasso.Ben sai come si può stare in una prigione, e dentro ai guai fino al collo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Via, ma dopo cenato non è tempo da dolersene. Fa buon animo, e ridiamone insieme.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Ci son poco atto. Ma la tua presenza e le tue parole sempre mi consolano. Siedimi qui accanto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio.Che io segga? La non è già cosa facile a uno spirito. Ma ecco: fa conto ch'io sto seduto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Oh potess'io rivedere la mia Leonora. Ogni volta che ella mi torna alla mente, mi nasce un brivido di gioia, che dalla cima del capo mi si stende fino all'ultima punta de' piedi; e non resta in me nervo né vena che non sia scossa. Talora, pensando a lei, mi si ravvivano nell'animo certe immagini e certi affetti, tali, che per quel poco tempo, mi pare di essere ancora quello stesso Torquato che fui prima di aver fatto esperienza delle sciagure e degli uomini, e che ora io piango tante volte per morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In vero, io direi che l'uso del mondo, e l'esercizio de' patimenti, sogliono come profondare e sopire dentro a ciascuno di noi quel primo uomo che egli era: il quale di tratto in tratto si desta per poco spazio, ma tanto più di rado quanto è il progresso degli anni; sempre più poi si ritira verso il nostro intimo, e ricade in maggior sonno di prima; finché durando ancora la nostra vita, esso muore. In fine, io mi maraviglio come il pensiero di una donna abbia tanta forza, da rinnovarmi, per così dire, l'anima, e farmi dimenticare tante calamità. E se non fosse che io non ho più speranza di rivederla, crederei non avere ancora perduta la facoltà di essere felice.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio.Quale delle due cose stimi che sia più dolce: vedere la donna amata, o pensarne? Tasso.Non so. Certo che quando mi era presente ella mi pareva una donna; lontana, mi pareva e mi pare una dea.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Coteste dee sono così benigne, che quando alcuno vi si accosta, in un tratto ripiegano la loro divinità, si spiccano i raggi d'attorno, e se li pongono in tasca, per non abbagliare il mortale che si fa innanzi. Tasso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu dici il vero pur troppo. Ma non ti pare egli cotesto un gran peccato delle donne; che alla prova, elle ci riescano così diverse da quelle che noi le immaginavamo? Genio.Io non so vedere che colpa s'abbiano in questo, d'esser fatte di carne e sangue, piuttosto che di ambrosia e nettare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Qual cosa del mondo ha pure un'ombra o una millesima parte della perfezione che voi pensate che abbia a essere nelle donne? E anche mi pare strano, che non facendovi maraviglia che gli uomini sieno uomini, cioè creature poco lodevoli e poco amabili; non sappiate poi comprendere come accada, che le donne in fatti non sieno angeli. Tasso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Con tutto questo, io mi muoio dal desiderio di rivederla, e di riparlarle. Genio. Via, questa notte in sogno io te la condurrò davanti; bella come la gioventù; e cortese in modo, che tu prenderai cuore di favellarle molto più franco e spedito che non ti venne fatto mai per l'addietro: anzi all'ultimo le stringerai la mano; ed ella guardandoti fisso, ti metterà nell'animo una dolcezza tale, che tu ne sarai sopraffatto; e per tutto domani, qualunque volta ti sovverrà di questo sogno, ti sentirai balzare il cuore dalla tenerezza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso. Gran conforto: un sogno in cambio del vero. Genio.Che cosa è il vero?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Pilato non lo seppe meno di quello che lo so io. Genio. Bene, io risponderò per te.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sappi che dal vero al sognato, non corre altra differenza, se non che questo può qualche volta essere molto più bello e più dolce, che quello non può mai. Tasso. Dunque tanto vale un diletto sognato, quanto un diletto vero?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio.Io credo. Anzi ho notizia di uno che quando la donna che egli ama, se gli rappresenta dinanzi in alcun sogno gentile, esso per tutto il giorno seguente, fugge di ritrovarsi con quella e di rivederla; sapendo che ella non potrebbe reggere al paragone dell'immagine che il sonno gliene ha lasciata impressa, e che il vero, cancellandogli dalla mente il falso, priverebbe lui del diletto straordinario che ne ritrae. Però non sono da condannare gli antichi, molto più solleciti, accorti e industriosi di voi, circa a ogni sorta di godimento possibile alla natura umana, se ebbero per costume di procurare in vari modi la dolcezza e la giocondità dei sogni; né Pitagora è da riprendere per avere interdetto il mangiare delle fave, creduto contrario alla tranquillità dei medesimi sogni, ed atto a intorbidarli;(2)e sono da scusare i superstiziosi che avanti di coricarsi solevano orare e far libazione a Mercurio conduttore dei sogni, acciò ne menasse loro di quei lieti; l'immagine del quale tenevano a quest'effetto intagliata in su' piedi delle lettiere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3)Così, non trovando mai la felicità nel tempo della vigilia, si studiavano di essere felici dormendo: e credo che in parte, e in qualche modo, l'ottenessero; e che da Mercurio fossero esauditi meglio che dagli altri Dei. Tasso. Per tanto, poiché gli uomini nascono e vivono al solo piacere, o del corpo o dell'animo; se da altra parte il piacere è solamente o massimamente nei sogni, converrà ci determiniamo a vivere per sognare: alla qual cosa, in verità, io non mi posso ridurre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Già vi sei ridotto e determinato, poiché tu vivi e che tu consenti di vivere. Che cosa è il piacere?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tasso. Non ne ho tanta pratica da poterlo conoscere che cosa sia. Genio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nessuno lo conosce per pratica, ma solo per ispeculazione: perché il piacere è un subbietto speculativo, e non reale; un desiderio, non un fatto; un sentimento che l'uomo concepisce col pensiero, e non prova; o per dir meglio, un concetto e non un sentimento. Non vi accorgete voi che nel tempo stesso di qualunque vostro diletto, ancorché desiderato infinitamente, e procacciato con fatiche e molestie indicibili; non potendovi contentare il goder che fate in ciascuno di quei momenti, state sempre aspettando un goder maggiore e più vero, nel quale consista insomma quel tal piacere; e andate quasi riportandovi di continuo agl'istanti futuri di quel medesimo diletto? Il quale finisce sempre innanzi al giungere dell'istante che vi soddisfaccia; e non vi lascia altro bene che la speranza cieca di goder meglio e più veramente in altra occasione, e il conforto di fingere e narrare a voi medesimi di aver goduto, con raccontarlo anche agli altri, non per sola ambizione, ma per aiutarvi al persuaderlo che vorreste pur fare a voi stessi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Però chiunque consente di vivere, nol fa in sostanza ad altro effetto né con altra utilità che di sognare; cioè credere di avere a godere, o di aver goduto; cose ambedue false e fantastiche. Tasso. Non possono gli uomini credere mai di godere presentemente?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Sempre che credessero cotesto, godrebbero in fatti. Ma narrami tu se in alcun istante della tua vita, ti ricordi aver detto con piena sincerità ed opinione: io godo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ben tutto giorno dicesti e dici sinceramente: io godrò; e parecchie volte, ma con sincerità minore: ho goduto. Di modo che il piacere è sempre o passato o futuro, e non mai presente. Tasso.Che è quanto dire è sempre nulla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio.Così pare. Tasso. Anche nei sogni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Propriamente parlando. Tasso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E tuttavia l'obbietto e l'intento della vita nostra, non pure essenziale ma unico, è il piacere stesso; intendendo per piacere la felicità, che debbe in effetto esser piacere; da qualunque cosa ella abbia a procedere. Genio. Certissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso. Laonde la nostra vita, mancando sempre del suo fine, è continuamente imperfetta: e quindi il vivere è di sua propria natura uno stato violento. Genio.Forse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Io non ci veggo forse. Ma dunque perché viviamo noi? voglio dire, perché consentiamo di vivere?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. Che so io di cotesto? Meglio lo saprete voi, che siete uomini.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Io per me ti giuro che non lo so. Genio. Domandane altri de' più savi, e forse troverai qualcuno che ti risolva cotesto dubbio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Così farò. Ma certo questa vita che io meno, è tutta uno stato violento: perché lasciando anche da parte i dolori, la noia sola mi uccide. Genio.Che cosa è la noia?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso. Qui l'esperienza non mi manca, da soddisfare alla tua domanda. A me pare che la noia sia della natura dell'aria: la quale riempie tutti gli spazi interposti alle altre cose materiali, e tutti i vani contenuti in ciascuna di loro; e donde un corpo si parte, e altro non gli sottentra, quivi ella succede immediatamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così tutti gl'intervalli della vita umana frapposti ai piaceri e ai dispiaceri, sono occupati dalla noia. E però, come nel mondo materiale, secondo i Peripatetici, non si dà vòto alcuno; così nella vita nostra non si dà vòto; se non quando la mente per qualsivoglia causa intermette l'uso del pensiero. Per tutto il resto del tempo, l'animo, considerato anche in se proprio e come disgiunto dal corpo, si trova contenere qualche passione; come quello a cui l'essere vacuo da ogni piacere e dispiacere, importa essere pieno di noia, la quale anco è passione, non altrimenti che il dolore e il diletto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio. E da poi che tutti i vostri diletti sono di materia simile ai ragnateli; tenuissima, radissima e trasparente; perciò come l'aria in questi, così la noia penetra in quelli da ogni parte, e li riempie. Veramente per la noia non credo si debba intendere altro che il desiderio puro della felicità; non soddisfatto dal piacere, e non offeso apertamente dal dispiacere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il buon desiderio, come dicevamo poco innanzi, non è mai soddisfatto; e il piacere propriamente non si trova. Sicché la vita umana, per modo di dire, è composta e intessuta, parte di dolore, parte di noia; dall'una delle quali passioni non ha riposo se non cadendo nell'altra. E questo non è tuo destino particolare, ma comune di tutti gli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso. Che rimedio potrebbe giovare contro la noia? Genio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il sonno, l'oppio, e il dolore. E questo è il più potente di tutti; perché l'uomo mentre patisce, non si annoia per niuna maniera. Tasso.In cambio di cotesta medicina, io mi contento di annoiarmi tutta la vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma pure la varietà delle azioni, delle occupazioni e dei sentimenti, se bene non ci libera dalla noia, perché non ci crea diletto vero, contuttociò la solleva ed alleggerisce. Laddove in questa prigionia, separato dal commercio umano, toltomi eziandio lo scrivere, ridotto a notare per passatempo i tocchi dell'oriuolo, annoverare i correnti, le fessure e i tarli del palco, considerare il mattonato del pavimento, trastullarmi colle farfalle e coi moscherini che vanno attorno alla stanza, condurre quasi tutte le ore a un modo; io non ho cosa che mi scemi in alcuna parte il carico della noia. Genio.Dimmi: quanto tempo ha che tu sei ridotto a cotesta forma di vita?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tasso.Più settimane, come tu sai. Genio.Non conosci tu dal primo giorno al presente, alcuna diversità nel fastidio che ella ti reca? Tasso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Certo che io lo provava maggiore a principio: perché di mano in mano la mente, non occupata da altro e non isvagata, mi si viene accostumando a conversare seco medesima assai più e con maggior sollazzo di prima, e acquistando un abito e una virtù di favellare in se stessa, anzi di cicalare, tale, che parecchie volte mi pare quasi avere una compagnia di persone in capo che stieno ragionando, e ogni menomo soggetto che mi si appresenti al pensiero, mi basta a farne tra me e me una gran diceria. Genio.Cotesto abito te lo vedrai confermare e accrescere di giorno in giorno per modo, che quando poi ti si renda la facoltà di usare cogli altri uomini, ti parrà essere più disoccupato stando in compagnia loro, che in solitudine. E quest'assuefazione in sì fatto tenore di vita, non credere che intervenga solo a' tuoi simili, già consueti a meditare; ma ella interviene in più o men tempo a chicchessia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di più, l'essere diviso dagli uomini e, per dir così, dalla vita stessa, porta seco questa utilità; che l'uomo, eziandio sazio, chiarito e disamorato delle cose umane per l'esperienza; a poco a poco assuefacendosi di nuovo a mirarle da lungi, donde elle paiono molto più belle e più degne che da vicino, si dimentica della loro vanità e miseria; torna a formarsi e quasi crearsi il mondo a suo modo; apprezzare, amare e desiderare la vita; delle cui speranze, se non gli è tolto o il potere o il confidare di restituirsi alla società degli uomini, si va nutrendo e dilettando, come egli soleva a' suoi primi anni. Di modo che la solitudine fa quasi l'ufficio della gioventù; o certo ringiovanisce l'animo, ravvalora e rimette in opera l'immaginazione, e rinnuova nell'uomo esperimentato i beneficii di quella prima inesperienza che tu sospiri. Io ti lascio; che veggo che il sonno ti viene entrando; e me ne vo ad apparecchiare il bel sogno che ti ho promesso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così, tra sognare e fantasticare, andrai consumando la vita; non con altra utilità che di consumarla; che questo è l'unico frutto che al mondo se ne può avere, e l'unico intento che voi vi dovete proporre ogni mattina in sullo svegliarvi. Spessissimo ve la conviene strascinare co' denti: beato quel dì che potete o trarvela dietro colle mani, o portarla in sul dosso. Ma, in fine, il tuo tempo non è più lento a correre in questa carcere, che sia nelle sale e negli orti quello di chi ti opprime.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Addio. Tasso.Addio. Ma senti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La tua conversazione mi riconforta pure assai. Non che ella interrompa la mia tristezza: ma questa per la più parte del tempo è come una notte oscurissima, senza luna né stelle; mentre son teco, somiglia al bruno dei crepuscoli, piuttosto grato che molesto. Acciò da ora innanzi io ti possa chiamare o trovare quando mi bisogni, dimmi dove sei solito di abitare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Genio.Ancora non l'hai conosciuto? In qualche liquore generoso. DIALOGO DELLA NATURA E DI UN ISLANDESE","NO"
"Leopardi_Giacomo-Operette_morali-1834","Leopardi Giacomo","Operette morali","1834","Un Islandese, che era corso per la maggior parte del mondo, e soggiornato in diversissime terre; andando una volta per l'interiore dell'Affrica, e passando sotto la linea equinoziale in un luogo non mai prima penetrato da uomo alcuno, ebbe un caso simile a quello che intervenne a Vasco di Gama nel passare il Capo di Buona speranza; quando il medesimo Capo, guardiano dei mari australi, gli si fece incontro, sotto forma di gigante, per distorlo dal tentare quelle nuove acque. (1)Vide da lontano un busto grandissimo, che da principio immaginò dovere essere di pietra, e a somiglianza degli ermi colossali veduti da lui, molti anni prima, nell'isola di Pasqua. Ma fattosi più da vicino, trovò che era una forma smisurata di donna seduta in terra, col busto ritto, appoggiato il dosso e il gomito a una montagna; e non finta ma viva; di volto mezzo tra bello e terribile, di occhi e di capelli nerissimi; la quale guardavalo fissamente; e stata così un buono spazio senza parlare, all'ultimo gli disse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura. Chi sei? che cerchi in questi luoghi dove la tua specie era incognita?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Islandese. Sono un povero Islandese, che vo fuggendo la Natura; e fuggitala quasi tutto il tempo della mia vita per cento parti della terra, la fuggo adesso per questa. Natura.Così fugge lo scoiattolo dal serpente a sonaglio, finché gli cade in gola da se medesimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io sono quella che tu fuggi. Islandese.La Natura? Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non altri. Islandese.Me ne dispiace fino all'anima; e tengo per fermo che maggior disavventura di questa non mi potesse sopraggiungere. Natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ben potevi pensare che io frequentassi specialmente queste parti; dove non ignori che si dimostra più che altrove la mia potenza. Ma che era che ti moveva a fuggirmi? Islandese.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu dei sapere che io fino nella prima gioventù, a poche esperienze, fui persuaso e chiaro della vanità della vita, e della stoltezza degli uomini; i quali combattendo continuamente gli uni cogli altri per l'acquisto di piaceri che non dilettano, e di beni che non giovano; sopportando e cagionandosi scambievolmente infinite sollecitudini, e infiniti mali, che affannano e nocciono in effetto; tanto più si allontanano dalla felicità, quanto più la cercano. Per queste considerazioni, deposto ogni altro desiderio, deliberai, non dando molestia a chicchessia, non procurando in modo alcuno di avanzare il mio stato, non contendendo con altri per nessun bene del mondo, vivere una vita oscura e tranquilla; e disperato dei piaceri, come di cosa negata alla nostra specie, non mi proposi altra cura che di tenermi lontano dai patimenti. Con che non intendo dire che io pensassi di astenermi dalle occupazioni e dalle fatiche corporali; che ben sai che differenza è dalla fatica al disagio, e dal viver quieto al vivere ozioso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E già nel primo mettere in opera questa risoluzione, conobbi per prova come egli è vano a pensare, se tu vivi tra gli uomini, di potere, non offendendo alcuno, fuggire che gli altri non ti offendano; e cedendo sempre spontaneamente, e contentandosi del menomo in ogni cosa, ottenere che ti sia lasciato un qualsivoglia luogo, e che questo menomo non ti sia contrastato. Ma dalla molestia degli uomini mi liberai facilmente, separandomi dalla loro società, e riducendomi in solitudine: cosa che nell'isola mia nativa si può recare ad effetto senza difficoltà. Fatto questo, e vivendo senza quasi verun'immagine di piacere, io non poteva mantenermi però senza patimento: perché la lunghezza del verno, l'intensità del freddo, e l'ardore estremo della state, che sono qualità di quel luogo, mi travagliavano di continuo; e il fuoco, presso al quale mi conveniva passare una gran parte del tempo, m'inaridiva le carni, e straziava gli occhi col fumo; di modo che, né in casa né a cielo aperto, io mi poteva salvare da un perpetuo disagio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né anche potea conservare quella tranquillità della vita, alla quale principalmente erano rivolti i miei pensieri: perché le tempeste spaventevoli di mare e di terra, i ruggiti e le minacce del monte Ecla, il sospetto degl'incendi, frequentissimi negli alberghi, come sono i nostri, fatti di legno, non intermettevano mai di turbarmi. Tutte le quali incomodità in una vita sempre conforme a se medesima, e spogliata di qualunque altro desiderio e speranza, e quasi di ogni altra cura, che d'esser quieta; riescono di non poco momento, e molto più gravi che elle non sogliono apparire quando la maggior parte dell'animo nostro è occupata dai pensieri della vita civile, e dalle avversità che provengono dagli uomini. Per tanto veduto che più che io mi ristringeva e quasi mi contraeva in me stesso, a fine d'impedire che l'esser mio non desse noia né danno a cosa alcuna del mondo; meno mi veniva fatto che le altre cose non m'inquietassero e tribolassero; mi posi a cangiar luoghi e climi, per vedere se in alcuna parte della terra potessi non offendendo non essere offeso, e non godendo non patire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E a questa deliberazione fui mosso anche da un pensiero che mi nacque, che forse tu non avessi destinato al genere umano se non solo un clima della terra (come tu hai fatto a ciascuno degli altri generi degli animali, e di quei delle piante), e certi tali luoghi; fuori dei quali gli uomini non potessero prosperare né vivere senza difficoltà e miseria; da dover essere imputate, non a te, ma solo a essi medesimi, quando eglino avessero disprezzati e trapassati i termini che fossero prescritti per le tue leggi alle abitazioni umane. Quasi tutto il mondo ho cercato, e fatta esperienza di quasi tutti i paesi; sempre osservando il mio proposito, di non dar molestia alle altre creature, se non il meno che io potessi, e di procurare la sola tranquillità della vita. Ma io sono stato arso dal caldo fra i tropici, rappreso dal freddo verso i poli, afflitto nei climi temperati dall'incostanza dell'aria, infestato dalle commozioni degli elementi in ogni dove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Più luoghi ho veduto, nei quali non passa un dì senza temporale: che è quanto dire che tu dai ciascun giorno un assalto e una battaglia formata a quegli abitanti, non rei verso te di nessun'ingiuria. In altri luoghi la serenità ordinaria del cielo è compensata dalla frequenza dei terremoti, dalla moltitudine e dalla furia dei vulcani, dal ribollimento sotterraneo di tutto il paese. Venti e turbini smoderati regnano nelle parti e nelle stagioni tranquille dagli altri furori dell'aria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tal volta io mi ho sentito crollare il tetto in sul capo pel gran carico della neve, tal altra, per l'abbondanza delle piogge la stessa terra, fendendosi, mi si è dileguata di sotto ai piedi; alcune volte mi è bisognato fuggire a tutta lena dai fiumi, che m'inseguivano, come fossi colpevole verso loro di qualche ingiuria. Molte bestie salvatiche, non provocate da me con una menoma offesa, mi hanno voluto divorare; molti serpenti avvelenarmi; in diversi luoghi è mancato poco che gl'insetti volanti non mi abbiano consumato infino alle ossa. Lascio i pericoli giornalieri, sempre imminenti all'uomo, e infiniti di numero; tanto che un filosofo antico(2)non trova contro al timore, altro rimedio più valevole della considerazione che ogni cosa è da temere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né le infermità mi hanno perdonato; con tutto che io fossi, come sono ancora, non dico temperante, ma continente dei piaceri del corpo. Io soglio prendere non piccola ammirazione considerando come tu ci abbi infuso tanta e sì ferma e insaziabile avidità del piacere; disgiunta dal quale la nostra vita, come priva di ciò che ella desidera naturalmente, è cosa imperfetta: e da altra parte abbi ordinato che l'uso di esso piacere sia quasi di tutte le cose umane la più nociva alle forze e alla sanità del corpo, la più calamitosa negli effetti in quanto a ciascheduna persona, e la più contraria alla durabilità della stessa vita. Ma in qualunque modo, astenendomi quasi sempre e totalmente da ogni diletto, io non ho potuto fare di non incorrere in molte e diverse malattie: delle quali alcune mi hanno posto in pericolo della morte; altre di perdere l'uso di qualche membro, o di condurre perpetuamente una vita più misera che la passata; e tutte per più giorni o mesi mi hanno oppresso il corpo e l'animo con mille stenti e mille dolori.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E certo, benché ciascuno di noi sperimenti nel tempo delle infermità, mali per lui nuovi o disusati, e infelicità maggiore che egli non suole (come se la vita umana non fosse bastevolmente misera per l'ordinario); tu non hai dato all'uomo, per compensarnelo, alcuni tempi di sanità soprabbondante e inusitata, la quale gli sia cagione di qualche diletto straordinario per qualità e per grandezza. Ne' paesi coperti per lo più di nevi, io sono stato per accecare: come interviene ordinariamente ai Lapponi nella loro patria. Dal sole e dall'aria, cose vitali, anzi necessarie alla nostra vita, e però da non potersi fuggire, siamo ingiuriati di continuo: da questa colla umidità, colla rigidezza, e con altre disposizioni; da quello col calore, e colla stessa luce: tanto che l'uomo non può mai senza qualche maggiore o minore incomodità o danno, starsene esposto all'una o all'altro di loro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In fine, io non mi ricordo aver passato un giorno solo della vita senza qualche pena; laddove io non posso numerare quelli che ho consumati senza pure un'ombra di godimento: mi avveggo che tanto ci è destinato e necessario il patire, quanto il non godere; tanto impossibile il viver quieto in qual si sia modo, quanto il vivere inquieto senza miseria: e mi risolvo a conchiudere che tu sei nemica scoperta degli uomini, e degli altri animali, e di tutte le opere tue; che ora c'insidii ora ci minacci ora ci assalti ora ci pungi ora ci percuoti ora ci laceri, e sempre o ci offendi o ci perseguiti; e che, per costume e per instituto, sei carnefice della tua propria famiglia, de' tuoi figliuoli e, per dir così, del tuo sangue e delle tue viscere. Per tanto rimango privo di ogni speranza: avendo compreso che gli uomini finiscono di perseguitare chiunque li fugge o si occulta con volontà vera di fuggirli o di occultarsi; ma che tu, per niuna cagione, non lasci mai d'incalzarci, finché ci opprimi. E già mi veggo vicino il tempo amaro e lugubre della vecchiezza; vero e manifesto male, anzi cumulo di mali e di miserie gravissime; e questo tuttavia non accidentale, ma destinato da te per legge a tutti i generi de' viventi, preveduto da ciascuno di noi fino nella fanciullezza, e preparato in lui di continuo, dal quinto suo lustro in là, con un tristissimo declinare e perdere senza sua colpa: in modo che appena un terzo della vita degli uomini è assegnato al fiorire, pochi istanti alla maturità e perfezione, tutto il rimanente allo scadere, e agl'incomodi che ne seguono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Natura. Immaginavi tu forse che il mondo fosse fatto per causa vostra? Ora sappi che nelle fatture, negli ordini e nelle operazioni mie, trattone pochissime, sempre ebbi ed ho l'intenzione a tutt'altro, che alla felicità degli uomini o all'infelicità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quando io vi offendo in qualunque modo e con qual si sia mezzo, io non me n'avveggo, se non rarissime volte: come, ordinariamente, se io vi diletto o vi benefico, io non lo so; e non ho fatto, come credete voi, quelle tali cose, o non fo quelle tali azioni, per dilettarvi o giovarvi. E finalmente, se anche mi avvenisse di estinguere tutta la vostra specie, io non me ne avvedrei. Islandese.Ponghiamo caso che uno m'invitasse spontaneamente a una sua villa, con grande instanza; e io per compiacerlo vi andassi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quivi mi fosse dato per dimorare una cella tutta lacera e rovinosa, dove io fossi in continuo pericolo di essere oppresso; umida, fetida, aperta al vento e alla pioggia. Egli, non che si prendesse cura d'intrattenermi in alcun passatempo o di darmi alcuna comodità, per lo contrario appena mi facesse somministrare il bisognevole a sostentarmi; e oltre di ciò mi lasciasse villaneggiare, schernire, minacciare e battere da' suoi figliuoli e dall'altra famiglia. Se querelandomi io seco di questi mali trattamenti, mi rispondesse: forse che ho fatto io questa villa per te?","NO"
"Leopardi_Giacomo-Operette_morali-1834","Leopardi Giacomo","Operette morali","1834","o mantengo io questi miei figliuoli, e questa mia gente, per tuo servigio? e, bene ho altro a pensare che de' tuoi sollazzi, e di farti le buone spese; questo replicherei: vedi, amico, che siccome tu non hai fatto questa villa per uso mio, così fu in tua facoltà di non invitarmici. Ma poiché spontaneamente hai voluto che io ci dimori, non ti si appartiene egli di fare in modo, che io, quanto è in tuo potere, ci viva per lo meno senza travaglio e senza pericolo?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Così dico ora. So bene che tu non hai fatto il mondo in servigio degli uomini. Piuttosto crederei che l'avessi fatto e ordinato espressamente per tormentarli.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora domando: t'ho io forse pregato di pormi in questo universo? o mi vi sono intromesso violentemente, e contro tua voglia? Ma se di tua volontà, e senza mia saputa, e in maniera che io non poteva sconsentirlo né ripugnarlo, tu stessa, colle tue mani, mi vi hai collocato; non è egli dunque ufficio tuo, se non tenermi lieto e contento in questo tuo regno, almeno vietare che io non vi sia tribolato e straziato, e che l'abitarvi non mi noccia?","NO"
"Leopardi_Giacomo-Operette_morali-1834","Leopardi Giacomo","Operette morali","1834","E questo che dico di me, dicolo di tutto il genere umano, dicolo degli altri animali e di ogni creatura. Natura. Tu mostri non aver posto mente che la vita di quest'universo è un perpetuo circuito di produzione e distruzione, collegate ambedue tra se di maniera, che ciascheduna serve continuamente all'altra, ed alla conservazione del mondo; il quale sempre che cessasse o l'una o l'altra di loro, verrebbe parimente in dissoluzione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Per tanto risulterebbe in suo danno se fosse in lui cosa alcuna libera da patimento. Islandese.Cotesto medesimo odo ragionare a tutti i filosofi. Ma poiché quel che è distrutto, patisce; e quel che distrugge, non gode, e a poco andare è distrutto medesimamente; dimmi quello che nessun filosofo mi sa dire: a chi piace o a chi giova cotesta vita infelicissima dell'universo, conservata con danno e con morte di tutte le cose che lo compongono?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mentre stavano in questi e simili ragionamenti è fama che sopraggiungessero due leoni, così rifiniti e maceri dall'inedia, che appena ebbero forza di mangiarsi quell'Islandese; come fecero; e presone un poco di ristoro, si tennero in vita per quel giorno. Ma sono alcuni che negano questo caso, e narrano che un fierissimo vento, levatosi mentre che l'Islandese parlava, lo stese a terra, e sopra gli edificò un superbissimo mausoleo di sabbia: sotto il quale colui disseccato perfettamente, e divenuto una bella mummia, fu poi ritrovato da certi viaggiatori, e collocato nel museo di non so quale città di Europa. IL PARINI OVVERO DELLA GLORIA","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO PRIMO Giuseppe Parini fu alla nostra memoria uno dei pochissimi Italiani che all'eccellenza nelle lettere congiunsero la profondità dei pensieri, e molta notizia ed uso della filosofia presente: cose oramai sì necessarie alle lettere amene, che non si comprenderebbe come queste se ne potessero scompagnare, se di ciò non si vedessero in Italia infiniti esempi. Fu eziandio, come è noto, di singolare innocenza, pietà verso gl'infelici e verso la patria, fede verso gli amici, nobiltà d'animo, e costanza contro le avversità della natura e della fortuna, che travagliarono tutta la sua vita misera ed umile, finché la morte lo trasse dall'oscurità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ebbe parecchi discepoli: ai quali insegnava prima a conoscere gli uomini e le cose loro, e quindi a dilettarli coll'eloquenza e colla poesia. Tra gli altri, a un giovane d'indole e di ardore incredibile ai buoni studi, e di espettazione maravigliosa, venuto non molto prima nella sua disciplina, prese un giorno a parlare in questa sentenza. Tu cerchi, o figliuolo, quella gloria che sola, si può dire, di tutte le altre, consente oggi di esser colta da uomini di nascimento privato: cioè quella a cui si viene talora colla sapienza, e cogli studi delle buone dottrine e delle buone lettere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Già primieramente non ignori che questa gloria, con tutto che dai nostri sommi antenati non fosse negletta, fu però tenuta in piccolo conto per comparazione alle altre: e bene hai veduto in quanti luoghi e con quanta cura Cicerone, suo caldissimo e felicissimo seguace, si scusi co' suoi cittadini del tempo e dell'opera che egli poneva in procacciarla; ora allegando che gli studi delle lettere e della filosofia non lo rallentavano in modo alcuno alle faccende pubbliche, ora che sforzato dall'iniquità dei tempi ad astenersi dai negozi maggiori, attendeva in quegli studi a consumare dignitosamente l'ozio suo; e sempre anteponendo alla gloria de' suoi scritti quella del suo consolato, e delle cose fatte da se in beneficio della repubblica. E veramente, se il soggetto principale delle lettere è la vita umana, il primo intento della filosofia l'ordinare le nostre azioni; non è dubbio che l'operare è tanto più degno e più nobile del meditare e dello scrivere, quanto è più nobile il fine che il mezzo, e quanto le cose e i soggetti importano più che le parole e i ragionamenti. Anzi niun ingegno è creato dalla natura agli studi; né l'uomo nasce a scrivere, ma solo a fare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciò veggiamo che i più degli scrittori eccellenti, e massime de' poeti illustri, di questa medesima età; come, a cagione di esempio, Vittorio Alfieri; furono da principio inclinati straordinariamente alle grandi azioni: alle quali ripugnando i tempi, e forse anche impediti dalla fortuna propria, si volsero a scrivere cose grandi. Né sono propriamente atti a scriverne quelli che non hanno disposizione e virtù di farne. E puoi facilmente considerare, in Italia, dove quasi tutti sono d'animo alieno dai fatti egregi, quanto pochi acquistino fama durevole colle scritture.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io penso che l'antichità, specialmente romana o greca, si possa convenevolmente figurare nel modo che fu scolpita in Argo la statua di Telesilla, poetessa, guerriera e salvatrice della patria. La quale statua rappresentavala con un elmo in mano, intenta a mirarlo, con dimostrazione di compiacersene, in atto di volerlosi recare in capo; e a' piedi, alcuni volumi, quasi negletti da lei, come piccola parte della sua gloria. (1)","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma tra noi moderni, esclusi comunemente da ogni altro cammino di celebrità, quelli che si pongono per la via degli studi, mostrano nell'elezione quella maggiore grandezza d'animo che oggi si può mostrare, e non hanno necessità di scusarsi colla loro patria. Di maniera che in quanto alla magnanimità, lodo sommamente il tuo proposito. Ma perciocché questa via, come quella che non è secondo la natura degli uomini, non si può seguire senza pregiudizio del corpo, né senza moltiplicare in diversi modi l'infelicità naturale del proprio animo; però innanzi ad ogni altra cosa, stimo sia conveniente e dovuto non meno all'ufficio mio, che all'amor grande che tu meriti e che io ti porto, renderti consapevole sì di varie difficoltà che si frappongono al conseguimento della gloria alla quale aspiri, e sì del frutto che ella è per produrti in caso che tu la conseguisca; secondo che fino a ora ho potuto conoscere coll'esperienza o col discorso: acciocché, misurando teco medesimo, da una parte, quanta sia l'importanza e il pregio del fine, e quanta la speranza dell'ottenerlo; dall'altra, i danni, le fatiche e i disagi che porta seco il cercarlo (dei quali ti ragionerò distintamente in altra occasione); tu possa con piena notizia considerare e risolvere se ti sia più spediente di seguitarlo, o di volgerti ad altra via.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO SECONDO Potrei qui nel principio distendermi lungamente sopra le emulazioni, le invidie, le censure acerbe, le calunnie, le parzialità, le pratiche e i maneggi occulti e palesi contro la tua riputazione, e gli altri infiniti ostacoli che la malignità degli uomini ti opporrà nel cammino che hai cominciato. I quali ostacoli, sempre malagevolissimi a superare, spesso insuperabili, fanno che più di uno scrittore, non solo in vita, ma eziandio dopo la morte, è frodato al tutto dell'onore che se gli dee.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché, vissuto senza fama per l'odio o l'invidia altrui, morto si rimane nell'oscurità per dimenticanza; potendo difficilmente avvenire che la gloria d'alcuno nasca o risorga in tempo che, fuori delle carte per se immobili e mute, nessuna cosa ne ha cura. Ma le difficoltà che nascono dalla malizia degli uomini, essendone stato scritto abbondantemente da molti, ai quali potrai ricorrere, intendo di lasciarle da parte. Né anche ho in animo di narrare quegl'impedimenti che hanno origine dalla fortuna propria dello scrittore, ed eziandio dal semplice caso, o da leggerissime cagioni: i quali non di rado fanno che alcuni scritti degni di somma lode, e frutto di sudori infiniti, sono perpetuamente esclusi dalla celebrità, o stati pure in luce per breve tempo, cadono e si dileguano interamente dalla memoria degli uomini; dove che altri scritti o inferiori di pregio, o non superiori a quelli, vengono e si conservano in grande onore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io ti vo' solamente esporre le difficoltà e gl'impacci che senza intervento di malvagità umana, contrastano gagliardamente il premio della gloria, non all'uno o all'altro fuor dell'usato, ma per l'ordinario, alla maggior parte degli scrittori grandi. Ben sai che niuno si fa degno di questo titolo, né si conduce a gloria stabile e vera, se non per opere eccellenti e perfette, o prossime in qualche modo alla perfezione. Or dunque hai da por mente a una sentenza verissima di un autore nostro lombardo; dico dell'autore del Cortegiano:(2)la quale è che rare volte interviene che chi non è assueto a scrivere, per erudito che egli si sia, possa mai conoscer perfettamente le fatiche ed industrie degli scrittori, né gustar la dolcezza ed eccellenza degli stili, e quelle intrinseche avvertenze che spesso si trovano negli antichi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E qui primieramente pensa, quanto piccolo numero di persone sieno assuefatte ed ammaestrate a scrivere; e però da quanto poca parte degli uomini, o presenti o futuri, tu possa in qualunque caso sperare quell'opinione magnifica, che ti hai proposto per frutto della tua vita. Oltre di ciò considera quanta sia nelle scritture la forza dello stile; dalle cui virtù principalmente, e dalla cui perfezione, dipende la perpetuità delle opere che cadono in qualunque modo nel genere delle lettere amene. E spessissimo occorre che se tu spogli del suo stile una scrittura famosa, di cui ti pensavi che quasi tutto il pregio stesse nelle sentenze, tu la riduci in istato, che ella ti par cosa di niuna stima.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora la lingua è tanta parte dello stile, anzi ha tal congiunzione seco, che difficilmente si può considerare l'una di queste due cose disgiunta dall'altra; a ogni poco si confondono insieme ambedue, non solamente nelle parole degli uomini, ma eziandio nell'intelletto; e mille loro qualità e mille pregi o mancamenti, appena, e forse in niun modo, colla più sottile e accurata speculazione, si può distinguere e assegnare a quale delle due cose appartengano, per essere quasi comuni e indivise tra l'una e l'altra. Ma certo niuno straniero è, per tornare alle parole del Castiglione, assueto a scrivere elegantemente nella tua lingua. Di modo che lo stile, parte sì grande e sì rilevante dello scrivere, e cosa d'inesplicabile difficoltà e fatica, tanto ad apprenderne l'intimo e perfetto artificio, quanto ad esercitarlo, appreso che egli sia; non ha propriamente altri giudici, né altri convenevoli estimatori, ed atti a poter lodarlo secondo il merito, se non coloro che in una sola nazione del mondo hanno uso di scrivere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E verso tutto il resto del genere umano, quelle immense difficoltà e fatiche sostenute circa esso stile, riescono in buona e forse massima parte inutili e sparse al vento. Lascio l'infinita varietà dei giudizi e delle inclinazioni dei letterati; per la quale il numero delle persone atte a sentire le qualità lodevoli di questo o di quel libro, si riduce ancora a molto meno. Ma io voglio che tu abbi per indubitato che a conoscere perfettamente i pregi di un'opera perfetta o vicina alla perfezione, e capace veramente dell'immortalità, non basta essere assuefatto a scrivere, ma bisogna saperlo fare quasi così perfettamente come lo scrittore medesimo che hassi a giudicare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciocché l'esperienza ti mostrerà che a proporzione che tu verrai conoscendo più intrinsecamente quelle virtù nelle quali consiste il perfetto scrivere, e le difficoltà infinite che si provano in procacciarle, imparerai meglio il modo di superare le une e di conseguire le altre; in tal guisa che niuno intervallo e niuna differenza sarà dal conoscerle, all'imparare e possedere il detto modo; anzi saranno l'una e l'altra una cosa sola. Di maniera che l'uomo non giunge a poter discernere e gustare compiutamente l'eccellenza degli scrittori ottimi, prima che egli acquisti la facoltà di poterla rappresentare negli scritti suoi: perché quell'eccellenza non si conosce né gustasi totalmente se non per mezzo dell'uso e dell'esercizio proprio, e quasi, per così dire, trasferita in se stesso. E innanzi a quel tempo, niuno per verità intende, che e quale sia propriamente il perfetto scrivere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma non intendendo questo, non può né anche avere la debita ammirazione agli scrittori sommi. E la più parte di quelli che attendono agli studi, scrivendo essi facilmente, e credendosi scriver bene, tengono in verità per fermo, quando anche dicano il contrario, che lo scriver bene sia cosa facile. Or vedi a che si riduca il numero di coloro che dovranno potere ammirarti e saper lodarti degnamente, quando tu con sudori e con disagi incredibili, sarai pure alla fine riuscito a produrre un'opera egregia e perfetta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io ti so dire (e credi a questa età canuta) che appena due o tre sono oggi in Italia, che abbiano il modo e l'arte dell'ottimo scrivere. Il qual numero se ti pare eccessivamente piccolo, non hai da pensare contuttociò che egli sia molto maggiore in tempo né in luogo alcuno. Più volte io mi maraviglio meco medesimo come, ponghiamo caso, Virgilio, esempio supremo di perfezione agli scrittori, sia venuto e mantengasi in questa sommità di gloria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perocché, quantunque io presuma poco di me stesso, e creda non poter mai godere e conoscere ciascheduna parte d'ogni suo pregio e d'ogni suo magistero; tuttavia tengo per certo che il massimo numero de' suoi lettori e lodatori non iscorge ne' poemi suoi più che una bellezza per ogni dieci o venti che a me, col molto rileggerli e meditarli, viene pur fatto di scoprirvi. In vero io mi persuado che l'altezza della stima e della riverenza verso gli scrittori sommi, provenga comunemente, in quelli eziandio che li leggono e trattano, piuttosto da consuetudine ciecamente abbracciata, che da giudizio proprio e dal conoscere in quelli per veruna guisa un merito tale. E mi ricordo del tempo della mia giovinezza; quando io leggendo i poemi di Virgilio con piena libertà di giudizio da una parte, e nessuna cura dell'autorità degli altri, il che non è comune a molti; e dall'altra parte con imperizia consueta a quell'età, ma forse non maggiore di quella che in moltissimi lettori è perpetua; ricusava fra me stesso di concorrere nella sentenza universale; non discoprendo in Virgilio molto maggiori virtù che nei poeti mediocri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quasi anche mi maraviglio che la fama di Virgilio sia potuta prevalere a quella di Lucano. Vedi che la moltitudine dei lettori, non solo nei secoli di giudizio falso e corrotto, ma in quelli ancora di sane e ben temperate lettere, è molto più dilettata dalle bellezze grosse e patenti, che dalle delicate e riposte: più dall'ardire che dalla verecondia; spesso eziandio dall'apparente che dal sostanziale; e per l'ordinario più dal mediocre che dall'ottimo. Leggendo le lettere di un Principe, raro veramente d'ingegno, ma usato a riporre nei sali, nelle arguzie, nell'instabilità, nell'acume quasi tutta l'eccellenza dello scrivere, io m'avveggo manifestissimamente che egli, nell'intimo de' suoi pensieri, anteponeva l'Enriade all'Eneide; benché non si ardisse a profferire questa sentenza, per solo timore di non offendere le orecchie degli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In fine, io stupisco che il giudizio di pochissimi, ancorché retto, abbia potuto vincere quello d'infiniti, e produrre nell'universale quella consuetudine di stima non meno cieca che giusta. Il che non interviene sempre, ma io reputo che la fama degli scrittori ottimi soglia essere effetto del caso più che dei meriti loro: come forse ti sarà confermato da quello che io sono per dire nel progresso del ragionamento. CAPITOLO TERZO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Si è veduto già quanto pochi avranno facoltà di ammirarti quando sarai giunto a quell'eccellenza che ti proponi. Ora avverti che più d'un impedimento si può frapporre anco a questi pochi, che non facciano degno concetto del tuo valore, benché ne veggano i segni. Non è dubbio alcuno, che gli scritti eloquenti o poetici, di qualsivoglia sorta, non tanto si giudicano dalle loro qualità in se medesime, quanto dall'effetto che essi fanno nell'animo di chi legge.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In modo che il lettore nel farne giudizio, li considera più, per così dire, in se proprio, che in loro stessi. Di qui nasce, che gli uomini naturalmente tardi e freddi di cuore e d'immaginazione, ancorché dotati di buon discorso, di molto acume d'ingegno, e di dottrina non mediocre, sono quasi al tutto inabili a sentenziare convenientemente sopra tali scritti; non potendo in parte alcuna immedesimare l'animo proprio con quello dello scrittore; e ordinariamente dentro di se li disprezzano; perché leggendoli e conoscendoli ancora per famosissimi, non iscuoprono la causa della loro fama; come quelli a cui non perviene da lettura tale alcun moto, alcun'immagine, e quindi alcun diletto notabile. Ora, a quegli stessi che da natura sono disposti e pronti a ricevere e a rinnovellare in se qualunque immagine o affetto saputo acconciamente esprimere dagli scrittori, intervengono moltissimi tempi di freddezza, noncuranza, languidezza d'animo, impenetrabilità, e disposizione tale, che, mentre dura, li rende o conformi o simili agli altri detti dianzi; e ciò per diversissime cause, intrinseche o estrinseche, appartenenti allo spirito o al corpo, transitorie o durevoli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In questi cotali tempi, niuno, se ben fosse per altro uno scrittore sommo, è buon giudice degli scritti che hanno a muovere il cuore o l'immaginativa. Lascio la sazietà dei diletti provati poco prima in altre letture tali; e le passioni, più o meno forti, che sopravvengono ad ora ad ora; le quali bene spesso tenendo in gran parte occupato l'animo, non lasciano luogo ai movimenti che in altra occasione vi sarebbero eccitati dalle cose lette. Così, per le stesse o simili cause, spesse volte veggiamo che quei medesimi luoghi, quegli spettacoli naturali o di qualsivoglia genere, quelle musiche, e cento sì fatte cose, che in altri tempi ci commossero, o sarebbero state atte a commuoverci se le avessimo vedute o udite; ora vedendole e ascoltandole, non ci commuovono punto, né ci dilettano; e non perciò sono men belle o meno efficaci in se, che fossero allora.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma quando, per qualunque delle dette cagioni, l'uomo è mal disposto agli effetti dell'eloquenza e della poesia, non lascia egli nondimeno né differisce il far giudizio dei libri attenenti all'un genere o all'altro, che gli accade di leggere allora la prima volta. A me interviene non di rado di ripigliare nelle mani Omero o Cicerone o il Petrarca, e non sentirmi muovere da quella lettura in alcun modo. Tuttavia, come già consapevole e certo della bontà di scrittori tali, sì per la fama antica e sì per l'esperienza delle dolcezze cagionatemi da loro altre volte; non fo per quella presente insipidezza, alcun pensiero contrario alla loro lode.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma negli scritti che si leggono la prima volta, e che per essere nuovi, non hanno ancora potuto levare il grido, o confermarselo in guisa, che non resti luogo a dubitare del loro pregio; niuna cosa vieta che il lettore, giudicandoli dall'effetto che fanno presentemente nell'animo proprio, ed esso animo non trovandosi in disposizione da ricevere i sentimenti e le immagini volute da chi scrisse, faccia piccolo concetto d'autori e d'opere eccellenti. Dal quale non è facile che egli si rimuova poi per altre letture degli stessi libri, fatte in migliori tempi: perché verisimilmente il tedio provato nella prima, lo sconforterà dalle altre; e in ogni modo, chi non sa quello che importino le prime impressioni, e l'essere preoccupato da un giudizio, quantunque falso? Per lo contrario, trovansi gli animi alcune volte, per una o per altra cagione, in istato di mobilità, senso, vigore e caldezza tale, o talmente aperti e preparati, che seguono ogni menomo impulso della lettura, sentono vivamente ogni leggero tocco, e coll'occasione di ciò che leggono, creano in se mille moti e mille immaginazioni, errando talora in un delirio dolcissimo, e quasi rapiti fuori di se.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Da questo facilmente avviene, che guardando ai diletti avuti nella lettura, e confondendo gli effetti della virtù e della disposizione propria con quelli che si appartengono veramente al libro; restino presi di grande amore ed ammirazione verso quello, e ne facciano un concetto molto maggiore del giusto, anche preponendolo ad altri libri più degni, ma letti in congiuntura meno propizia. Vedi dunque a quanta incertezza è sottoposta la verità e la rettitudine dei giudizi, anche delle persone idonee, circa gli scritti e gl'ingegni altrui, tolta pure di mezzo qualunque malignità o favore. La quale incertezza è tale, che l'uomo discorda grandemente da se medesimo nell'estimazione di opere di valore uguale, ed anche di un'opera stessa, in diverse età della vita, in diversi casi, e fino in diverse ore di un giorno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO QUARTO A fine poi che tu non presuma che le predette difficoltà, consistenti nell'animo dei lettori non ben disposto, occorrano rade volte e fuor dell'usato; considera che niuna cosa è maggiormente usata, che il venir mancando nell'uomo coll'andar dell'età, la disposizione naturale a sentire i diletti dell'eloquenza e della poesia, non meno che dell'altre arti imitative, e di ogni bello mondano. Il quale decadimento dell'animo, prescritto dalla stessa natura alla nostra vita, oggi è tanto maggiore che egli si fosse agli altri tempi, e tanto più presto incomincia ed ha più rapido progresso, specialmente negli studiosi, quanto che all'esperienza di ciascheduno, si aggiunge a chi maggiore a chi minor parte della scienza nata dall'uso e dalle speculazioni di tanti secoli passati.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Per la qual cosa e per le presenti condizioni del viver civile, si dileguano facilmente dall'immaginazione degli uomini le larve della prima età, e seco le speranze dell'animo, e colle speranze gran parte dei desiderii, delle passioni, del fervore, della vita, delle facoltà. Onde io piuttosto mi maraviglio che uomini di età matura, dotti massimamente, e dediti a meditare sopra le cose umane, sieno ancora sottoposti alla virtù dell'eloquenza e della poesia, che non che di quando in quando elle si trovino impedite di fare in quelli alcun effetto. Perciocché abbi per certo, che ad essere gagliardamente mosso dal bello e dal grande immaginato, fa mestieri credere che vi abbia nella vita umana alcun che di grande e di bello vero, e che il poetico del mondo non sia tutto favola.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Le quali cose il giovane crede sempre, quando anche sappia il contrario, finché l'esperienza sua propria non sopravviene al sapere; ma elle sono credute difficilmente dopo la trista disciplina dell'uso pratico, massime dove l'esperienza è congiunta coll'abito dello speculare e colla dottrina. Da questo discorso seguirebbe che generalmente i giovani fossero migliori giudici delle opere indirizzate a destare affetti ed immagini, che non sono gli uomini maturi o vecchi. Ma da altro canto si vede che i giovani non accostumati alla lettura, cercano in quella un diletto più che umano, infinito, e di qualità impossibili; e tale non ve ne trovando, disprezzano gli scrittori: il che anco in altre età, per simili cause, avviene alcune volte agl'illetterati.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quei giovani poi, che sono dediti alle lettere, antepongono facilmente, come nello scrivere, così nel giudicare gli scritti altrui, l'eccessivo al moderato, il superbo o il vezzoso dei modi e degli ornamenti al semplice e al naturale, e le bellezze fallaci alle vere; parte per la poca esperienza, parte per l'impeto dell'età. Onde i giovani, i quali senza alcun fallo sono la parte degli uomini più disposta a lodare quello che loro apparisce buono, come più veraci e candidi; rade volte sono atti a gustare la matura e compiuta bontà delle opere letterarie. Col progresso degli anni, cresce quell'attitudine che vien dall'arte, e decresce la naturale.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nondimeno ambedue son necessarie all'effetto. Chiunque poi vive in città grande, per molto che egli sia da natura caldo e svegliato di cuore e d'immaginativa, io non so (eccetto se, ad esempio tuo, non trapassa in solitudine il più del tempo) come possa mai ricevere dalle bellezze o della natura o delle lettere, alcun sentimento tenero o generoso, alcun'immagine sublime o leggiadra. Perciocché poche cose sono tanto contrarie a quello stato dell'animo che ci fa capaci di tali diletti, quanto la conversazione di questi uomini, lo strepito di questi luoghi, lo spettacolo della magnificenza vana, della leggerezza delle menti, della falsità perpetua, delle cure misere e dell'ozio più misero, che vi regnano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quanto al volgo dei letterati, sto per dire che quello delle città grandi sappia meno far giudizio dei libri, che non sa quello delle città piccole: perché nelle grandi come le altre cose sono per lo più false e vane, così la letteratura comunemente è falsa e vana, o superficiale. E se gli antichi reputavano gli esercizi delle lettere e delle scienze come riposi e sollazzi in comparazione ai negozi, oggi la più parte di quelli che nelle città grandi fanno professione di studiosi, reputano, ed effettualmente usano, gli studi e lo scrivere, come sollazzi e riposi degli altri sollazzi. Io penso che le opere riguardevoli di pittura, scultura ed architettura, sarebbero godute assai meglio se fossero distribuite per le province, nelle città mediocri e piccole; che accumulate, come sono, nelle metropoli: dove gli uomini, parte pieni d'infiniti pensieri, parte occupati in mille spassi, e coll'animo connaturato, o costretto, anche mal suo grado, allo svagamento, alla frivolezza e alla vanità, rarissime volte sono capaci dei piaceri intimi dello spirito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre che la moltitudine di tante bellezze adunate insieme, distrae l'animo in guisa, che non attendendo a niuna di loro se non poco, non può ricevere un sentimento vivo; o genera tal sazietà, che elle si contemplano colla stessa freddezza interna, che si fa qualunque oggetto volgare. Il simile dico della musica: la quale nelle altre città non si trova esercitata così perfettamente, e con tale apparato, come nelle grandi; dove gli animi sono meno disposti alle commozioni mirabili di quell'arte, e meno, per dir così, musicali, che in ogni altro luogo. Ma nondimeno alle arti è necessario il domicilio delle città grandi sì a conseguire, e sì maggiormente a porre in opera la loro perfezione: e non per questo, da altra parte, è men vero che il diletto che elle porgono quivi agli uomini, è minore assai, che egli non sarebbe altrove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E si può dire che gli artefici nella solitudine e nel silenzio, procurano con assidue vigilie, industrie e sollecitudini, il diletto di persone, che solite a rivolgersi tra la folla e il romore, non gusteranno se non piccolissima parte del frutto di tante fatiche. La qual sorte degli artefici cade anco per qualche proporzionato modo negli scrittori. CAPITOLO QUINTO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma ciò sia detto come per incidenza. Ora tornando in via, dico che gli scritti più vicini alla perfezione, hanno questa proprietà, che ordinariamente alla seconda lettura piacciono più che alla prima. Il contrario avviene in molti libri composti con arte e diligenza non più che mediocre, ma non privi però di un qual si sia pregio estrinseco ed apparente; i quali, riletti che sieno, cadono dall'opinione che l'uomo ne aveva conceputo alla prima lettura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma letti gli uni e gli altri una volta sola, ingannano talora in modo anche i dotti ed esperti, che gli ottimi sono posposti ai mediocri. Ora hai a considerare che oggi, eziandio le persone dedite agli studi per instituto di vita, con molta difficoltà s'inducono a rileggere libri recenti, massime il cui genere abbia per suo proprio fine il diletto. La qual cosa non avveniva agli antichi; atteso la minor copia dei libri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma in questo tempo ricco delle scritture lasciateci di mano in mano da tanti secoli, in questo presente numero di nazioni letterate, in questa eccessiva copia di libri prodotti giornalmente da ciascheduna di esse, in tanto scambievole commercio fra tutte loro; oltre a ciò, in tanta moltitudine e varietà delle lingue scritte, antiche e moderne, in tanto numero ed ampiezza di scienze e dottrine di ogni maniera, e queste così strettamente connesse e collegate insieme, che lo studioso è necessitato a sforzarsi di abbracciarle tutte, secondo la sua possibilità; ben vedi che manca il tempo alle prime non che alle seconde letture. Però qualunque giudizio vien fatto dei libri nuovi una volta, difficilmente si muta. Aggiungi che per le stesse cause, anche nel primo leggere i detti libri, massime di genere ameno, pochissimi e rarissime volte pongono tanta attenzione e tanto studio, quanto è di bisogno a scoprire la faticosa perfezione, l'arte intima e le virtù modeste e recondite degli scritti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di modo che in somma oggidì viene a essere peggiore la condizione dei libri perfetti, che dei mediocri; le bellezze o doti di una gran parte dei quali, vere o false, sono esposte agli occhi in maniera, che per piccole che sieno, facilmente si scorgono alla prima vista. E possiamo dire con verità, che oramai l'affaticarsi di scrivere perfettamente, è quasi inutile alla fama. Ma da altra parte, i libri composti, come sono quasi tutti i moderni, frettolosamente, e rimoti da qualunque perfezione; ancorché sieno celebrati per qualche tempo, non possono mancar di perire in breve: come si vede continuamente nell'effetto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ben è vero che l'uso che oggi si fa dello scrivere è tanto, che eziandio molti scritti degnissimi di memoria, e venuti pure in grido, trasportati indi a poco, e avanti che abbiano potuto (per dir così) radicare la propria celebrità, dall'immenso fiume dei libri nuovi che vengono tutto giorno in luce, periscono senz'altra cagione, dando luogo ad altri, degni o indegni, che occupano la fama per breve spazio. Così, ad un tempo medesimo, una sola gloria è dato a noi di seguire, delle tante che furono proposte agli antichi; e quella stessa con molta più difficoltà si consegue oggi, che anticamente. Soli in questo naufragio continuo e comune non meno degli scritti nobili che de' plebei, soprannuotano i libri antichi; i quali per la fama già stabilita e corroborata dalla lunghezza dell'età, non solo si leggono ancora diligentemente, ma si rileggono e studiano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E nota che un libro moderno, eziandio se di perfezione fosse comparabile agli antichi, difficilmente o per nessun modo potrebbe, non dico possedere lo stesso grado di gloria, ma recare altrui tanta giocondità quanta dagli antichi si riceve: e questo per due cagioni. La prima si è, che egli non sarebbe letto con quell'accuratezza e sottilità che si usa negli scritti celebri da gran tempo, né tornato a leggere se non da pochissimi, né studiato da nessuno; perché non si studiano libri, che non sieno scientifici, insino a tanto che non sono divenuti antichi. L'altra si è, che la fama durevole e universale delle scritture, posto che a principio nascesse non da altra causa che dal merito loro proprio ed intrinseco, ciò non ostante, nata e cresciuta che sia, moltiplica in modo il loro pregio, che elle ne divengono assai più grate a leggere, che non furono per l'addietro; e talvolta la maggior parte del diletto che vi si prova, nasce semplicemente dalla stessa fama.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nel qual proposito mi tornano ora alla mente alcune avvertenze notabili di un filosofo francese; il quale(3)in sostanza, discorrendo intorno alle origini dei piaceri umani, dice così. Molte cause di godimento compone e crea l'animo stesso nostro a se proprio, massime collegando tra loro diverse cose. Perciò bene spesso avviene che quello che piacque una volta, piaccia similmente un'altra; solo per essere piaciuto innanzi; congiungendo noi coll'immagine del presente quella del passato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Per modo di esempio, una commediante piaciuta agli spettatori nella scena, piacerà verisimilmente ai medesimi anco nelle sue stanze; perocché sì del suono della sua voce, sì della recitazione, sì dell'essere stati presenti agli applausi riportati dalla donna, e in qualche modo eziandio del concetto di principessa aggiunto a quel proprio che le conviene, si comporrà quasi un misto di più cause, che produrranno un diletto solo. Certo la mente di ciascuno abbonda tutto giorno d'immagini e di considerazioni accessorie alle principali. Di qui nasce che le donne fornite di riputazione grande, e macchiate di qualche difetto piccolo, recano talvolta in onore esso difetto, dando causa agli altri di tenerlo in conto di leggiadria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E veramente il particolare amore che ponghiamo chi ad una chi ad altra donna, è fondato il più delle volte in sulle sole preoccupazioni che nascono in colei favore o dalla nobiltà del sangue, o dalle ricchezze, o dagli onori che le sono renduti o dalla stima che le è portata da certi; spesso eziandio dalla fama, vera o falsa, di bellezza o di grazia, e dallo stesso amore avutole prima o di presente da altre persone. E chi non sa che quasi tutti i piaceri vengono più dalla nostra immaginativa, che dalle proprie qualità delle cose piacevoli?. Le quali avvertenze quadrando ottimamente agli scritti non meno che alle altre cose, dico che se oggi uscisse alla luce un poema uguale o superiore di pregio intrinseco all'Iliade; letto anche attentissimamente da qualunque più perfetto giudice di cose poetiche, gli riuscirebbe assai meno grato e men dilettevole di quella; e per tanto gli resterebbe in molto minore estimazione: perché le virtù proprie del poema nuovo, non sarebbero aiutate dalla fama di ventisette secoli, né da mille memorie e mille rispetti, come sono le virtù dell'Iliade.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Similmente dico, che chiunque leggesse accuratamente o la Gerusalemme o il Furioso, ignorando in tutto o in parte la loro celebrità; proverebbe nella lettura molto minor diletto che gli altri non fanno. Laonde in fine, parlando generalmente, i primi lettori di ciascun'opera egregia, e i contemporanei di chi la scrisse, posto che ella ottenga poi fama nella posterità, sono quelli che in leggerla godono meno di tutti gli altri: il che risulta in grandissimo pregiudizio degli scrittori. CAPITOLO SESTO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Queste sono in parte le difficoltà che ti contenderanno l'acquisto della gloria appresso agli studiosi, ed agli stessi eccellenti nell'arte dello scrivere e nella dottrina. E quanto a coloro che se bene bastantemente instrutti di quell'erudizione che oggi è parte, si può dire, necessaria di civiltà, non fanno professione alcuna di studi né di scrivere, e leggono solo per passatempo, ben sai che non sono atti a godere più che tanto della bontà dei libri: e questo, oltre al detto innanzi, anche per un'altra cagione, che mi resta a dire. Cioè che questi tali non cercano altro in quello che leggono, fuorché il diletto presente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma il presente è piccolo e insipido per natura a tutti gli uomini. Onde ogni cosa più dolce, e come dice Omero, Venere, il sonno, il canto e le carole","NO"
"Leopardi_Giacomo-Operette_morali-1834","Leopardi Giacomo","Operette morali","1834","presto e di necessità vengono a noia, se colla presente occupazione non è congiunta la speranza di qualche diletto o comodità futura che ne dipenda. Perocché la condizione dell'uomo non è capace di alcun godimento notabile, che non consista sopra tutto nella speranza, la cui forza è tale, che moltissime occupazioni prive per se di ogni piacere, ed eziandio stucchevoli o faticose, aggiuntavi la speranza di qualche frutto, riescono gratissime e giocondissime, per lunghe che sieno; ed al contrario, le cose che si stimano dilettevoli in se, disgiunte dalla speranza, vengono in fastidio quasi, per così dire, appena gustate. E in tanto veggiamo noi che gli studiosi sono come insaziabili della lettura, anco spesse volte aridissima, e provano un perpetuo diletto nei loro studi, continuati per buona parte del giorno; in quanto che nell'una e negli altri, essi hanno sempre dinanzi agli occhi uno scopo collocato nel futuro, e una speranza di progresso e di giovamento, qualunque egli si sia; e che nello stesso leggere che fanno alcune volte quasi per ozio e per trastullo, non lasciano di proporsi, oltre al diletto presente, qualche altra utilità, più o meno determinata.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dove che gli altri, non mirando nella lettura ad alcun fine che non si contenga, per dir così, nei termini di essa lettura; fino sulle prime carte dei libri più dilettevoli e più soavi, dopo un vano piacere, si trovano sazi: sicché sogliono andare nauseosamente errando di libro in libro, e in fine si maravigliano i più di loro, come altri possa ricevere dalla lunga lezione un lungo diletto. In tal modo, anche da ciò puoi conoscere che qualunque arte, industria o fatica di chi scrive, è perduta quasi del tutto in quanto a queste tali persone: del numero delle quali generalmente si è la più parte dei lettori. Ed anche gli studiosi, mutate coll'andare degli anni, come spesso avviene, la materia e la qualità dei loro studi, appena sopportano la lettura di libri dai quali in altro tempo furono o sarebbero potuti essere dilettati oltre modo; e se bene hanno ancora l'intelligenza e la perizia necessaria a conoscerne il pregio, pure non vi sentono altro che tedio; perché non si aspettano da loro alcuna utilità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO SETTIMO Fin qui si è detto dello scrivere in generale, e certe cose che toccano principalmente alle lettere amene, allo studio delle quali ti veggo inclinato più che ad alcun altro. Diciamo ora particolarmente della filosofia; non intendendo però di separar quelle da questa; dalla quale pendono totalmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Penserai forse che derivando la filosofia dalla ragione, di cui l'universale degli uomini inciviliti partecipa forse più che dell'immaginativa e delle facoltà del cuore; il pregio delle opere filosofiche debba essere conosciuto più facilmente e da maggior numero di persone, che quello de' poemi, e degli altri scritti che riguardano al dilettevole e al bello. Ora io, per me, stimo che il proporzionato giudizio e il perfetto senso, sia poco meno raro verso quelle, che verso queste. Primieramente abbi per cosa certa, che a far progressi notabili, nella filosofia, non bastano sottilità d'ingegno, e facoltà grande di ragionare, ma si ricerca eziandio molta forza immaginativa; e che il Descartes, Galileo, il Leibnitz, il Newton, il Vico, in quanto all'innata disposizione dei loro ingegni, sarebbero potuti essere sommi poeti; e per lo contrario Omero, Dante, lo Shakespeare, sommi filosofi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma perché questa materia, a dichiararla e trattarla appieno, vorrebbe molte parole, e ci dilungherebbe assai dal nostro proposito; perciò contentandomi pure di questo cenno, e passando innanzi, dico che solo i filosofi possono conoscere perfettamente il pregio, e sentire il diletto, dei libri filosofici. Intendo dire in quanto si è alla sostanza, non a qualsivoglia ornamento che possono avere, o di parole o di stile o d'altro. Dunque, come gli uomini di natura, per modo di dire, impoetica, se bene intendono le parole e il senso, non ricevono i moti e le immagini de' poemi; così bene spesso quelli che non sono dimesticati al meditare e filosofare seco medesimi, o che non sono atti a pensare profondamente, per veri e per accurati che sieno i discorsi e le conclusioni del filosofo, e chiaro il modo che egli usa in espor gli uni e l'altre, intendono le parole e quello che egli vuol dire, ma non la verità de' suoi detti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perocché non avendo la facoltà o l'abito di penetrar coi pensieri nell'intimo delle cose, né di sciorre e dividere le proprie idee nelle loro menome parti, né di ragunare e stringere insieme un buon numero di esse idee, né di contemplare colla mente in un tratto molti particolari in modo da poterne trarre un generale, né di seguire indefessamente coll'occhio dell'intelletto un lungo ordine di verità connesse tra loro a mano a mano, né di scoprire le sottili e recondite congiunture che ha ciascuna verità con cento altre; non possono facilmente, o in maniera alcuna, imitare e reiterare colla mente propria le operazioni fatte, né provare le impressioni provate, da quella del filosofo; unico modo a vedere, comprendere, ed estimare convenientemente tutte le cause che indussero esso filosofo a far questo o quel giudizio, affermare o negare questa o quella cosa, dubitar di tale o di tal altra. Sicché quantunque intendano i suoi concetti, non intendono che sieno veri o probabili; non avendo, e non potendo fare, una quasi esperienza della verità e della probabilità loro. Cosa poco diversa da quella che agli uomini naturalmente freddi accade circa le immaginazioni e gli affetti espressi dai poeti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E ben sai che egli è comune al poeta e al filosofo l'internarsi nel profondo degli animi umani, e trarre in luce le loro intime qualità e varietà, gli andamenti, i moti e i successi occulti, le cause e gli effetti dell'une e degli altri: nelle quali cose, quelli che non sono atti a sentire in se la corrispondenza de' pensieri poetici al vero, non sentono anche, e non conoscono, quella dei filosofici. Dalle dette cause nasce quello che veggiamo tutto dì, che molte opere egregie, ugualmente chiare ed intelligibili a tutti, ciò non ostante, ad alcuni paiono contenere mille verità certissime; ad altri, mille manifesti errori: onde elle sono impugnate, pubblicamente o privatamente; non solo per malignità o per interesse o per altre simili cagioni, ma eziandio per imbecillità di mente, e per incapacità di sentire e di comprendere la certezza dei loro principii, la rettitudine delle deduzioni e delle conclusioni, e generalmente la convenienza, l'efficacia e la verità dei loro discorsi. Spesse volte le più stupende opere filosofiche sono anche imputate di oscurità, non per colpa degli scrittori, ma per la profondità o la novità dei sentimenti da un lato, e dall'altro l'oscurità dell'intelletto di chi non li potrebbe comprendere in nessun modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Considera dunque anche nel genere filosofico quanta difficoltà di aver lode, per dovuta che sia. Perocché non puoi dubitare, se anche io non lo esprimo, che il numero dei filosofi veri e profondi, fuori dei quali non è chi sappia far convenevole stima degli altri tali, non sia piccolissimo anche nell'età presente, benché dedita all'amore della filosofia più che le passate. Lascio le varie fazioni, o comunque si convenga chiamarle, in cui sono divisi oggi, come sempre furono, quelli che fanno professione di filosofare: ciascuna delle quali nega ordinariamente la debita lode e stima a quei delle altre; non solo per volontà, ma per avere l'intelletto occupato da altri principii.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO OTTAVO Se poi (come non è cosa alcuna che io non mi possa promettere di cotesto ingegno) tu salissi col sapere e colla meditazione a tanta altezza, che ti fosse dato, come fu a qualche eletto spirito, di scoprire alcuna principalissima verità, non solo stata prima incognita in ogni tempo, ma rimota al tutto dall'espettazione degli uomini, e al tutto diversa o contraria alle opinioni presenti, anco dei saggi; non pensar di avere a raccorre in tua vita da questo discoprimento alcuna lode non volgare. Anzi non ti sarà data lode, né anche da' sapienti (eccettuato forse una loro menoma parte), finché ripetute quelle medesime verità, ora da uno ora da altro, a poco a poco e con lunghezza di tempo, gli uomini vi assuefacciano prima gli orecchi e poi l'intelletto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perocché niuna verità nuova, e del tutto aliena dai giudizi correnti; quando bene dal primo che se ne avvide, fosse dimostrata con evidenza e certezza conforme o simile alla geometrica; non fu mai potuta, se pure le dimostrazioni non furono materiali, introdurre e stabilire nel mondo subitamente; ma solo in corso di tempo, mediante la consuetudine e l'esempio: assuefacendosi gli uomini al credere come ad ogni altra cosa; anzi credendo generalmente per assuefazione, non per certezza di prove concepita nell'animo: tanto che in fine essa verità, cominciata a insegnare ai fanciulli, fu accettata comunemente, ricordata con maraviglia l'ignoranza della medesima, e derise le sentenze diverse o negli antenati o nei presenti. Ma ciò con tanto maggiore difficoltà e lunghezza, quanto queste sì fatte verità nuove e incredibili, furono maggiori e più capitali, e quindi sovvertitrici di maggior numero di opinioni radicate negli animi. Né anche gl'intelletti acuti ed esercitati, sentono facilmente tutta l'efficacia delle ragioni che dimostrano simili verità inaudite, ed eccedenti di troppo spazio i termini delle cognizioni e dell'uso di essi intelletti; massime quando tali razioni e tali verità ripugnano alle credenze inveterate nei medesimi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il Descartes al suo tempo, nella geometria, la quale egli amplificò maravigliosamente, coll'adattarvi l'algebra e cogli altri suoi trovati, non fu né pure inteso, se non da pochissimi. Il simile accadde al Newton. In vero, la condizione degli uomini disusatamente superiori di sapienza alla propria età, non è molto diversa da quella dei letterati e dotti che vivono in città o province vacue di studi: perocché né questi, come dirò poi, da' lor cittadini o provinciali, né quelli da' contemporanei, sono tenuti in quel conto che meriterebbero; anzi spessissime volte sono vilipesi, per la diversità della vita o delle opinioni loro da quelle degli altri, e per la comune insufficienza a conoscere il pregio delle loro facoltà ed opere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non è dubbio che il genere umano a questi tempi, e insino dalla restaurazione della civiltà, non vada procedendo innanzi continuamente nel sapere. Ma il suo procedere è tardo e misurato: laddove gli spiriti sommi e singolari, che si danno alla speculazione di quest'universo sensibile all'uomo o intelligibile, ed al rintracciamento del vero, camminano, anzi talora corrono, velocemente, e quasi senza misura alcuna. E non per questo è possibile che il mondo, in vederli procedere così spediti, affretti il cammino tanto, che giunga con loro o poco più tardi di loro, colà dove essi per ultimo si rimangono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anzi non esce del suo passo; e non si conduce alcune volte a questo o a quel termine, se non solamente in ispazio di uno o di più secoli da poi che qualche alto spirito vi si fu condotto. È sentimento, si può dire, universale, che il sapere umano debba la maggior parte del suo progresso a quegl'ingegni supremi, che sorgono di tempo in tempo, quando uno quando altro, quasi miracoli di natura. Io per lo contrario stimo che esso debba agl'ingegni ordinari il più, agli straordinari pochissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Uno di questi, ponghiamo, fornito che egli ha colla dottrina lo spazio delle conoscenze de' suoi contemporanei, procede nel sapere, per dir così, dieci passi più innanzi. Ma gli altri uomini, non solo non si dispongono a seguitarlo, anzi il più delle volte, per tacere il peggio, si ridono del suo progresso. Intanto molti ingegni mediocri, forse in parte aiutandosi dei pensieri e delle scoperte di quel sommo, ma principalmente per mezzo degli studi propri, fanno congiuntamente un passo; nel che per la brevità dello spazio, cioè per la poca novità delle sentenze, ed anche per la moltitudine di quelli che ne sono autori, in capo di qualche anno, sono seguitati universalmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così, procedendo, giusta il consueto, a poco a poco, e per opera ed esempio di altri intelletti mediocri, gli uomini compiono finalmente il decimo passo; e le sentenze di quel sommo sono comunemente accettate per vere in tutte le nazioni civili. Ma esso, già spento da gran tempo, non acquista pure per tal successo una tarda e intempestiva riputazione; parte per essere già mancata la sua memoria, o perché l'opinione ingiusta avuta di lui mentre visse, confermata dalla lunga consuetudine, prevale a ogni altro rispetto; parte perché gli uomini non sono venuti a questo grado di cognizioni per opera sua, e parte perché già nel sapere gli sono uguali, presto lo sormonteranno, e forse gli sono superiori anche al presente, per essersi potute colla lunghezza del tempo dimostrare e dichiarare meglio le verità immaginate da lui, ridurre le sue congetture a certezza, dare ordine e forma migliore a' suoi trovati, e quasi maturarli. Se non che forse qualcuno degli studiosi, riandando le memorie dei tempi addietro, considerate le opinioni di quel grande, e messe a riscontro con quelle de' suoi posteri, si avvede come e quanto egli precorresse il genere umano, e gli porge alcune lodi, che levano poco romore, e vanno presto in dimenticanza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se bene il progresso del sapere umano, come il cadere dei gravi, acquista di momento in momento, maggiore celerità; nondimeno egli è molto difficile ad avvenire che una medesima generazione d'uomini muti sentenza, o conosca gli errori propri, in guisa, che ella creda oggi il contrario di quel che credette in altro tempo. Bensì prepara tali mezzi alla susseguente, che questa poi conosce e crede in molte cose il contrario di quella. Ma come niuno sente il perpetuo moto che ci trasporta in giro insieme colla terra, così l'universale degli uomini non si avvede del continuo procedere che fanno le sue conoscenze, né dell'assiduo variare de' suoi giudizi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E mai non muta opinione in maniera, che egli si creda di mutarla. Ma certo non potrebbe fare di non crederlo e di non avvedersene, ogni volta che egli abbracciasse subitamente una sentenza molto aliena da quelle tenute or ora. Per tanto, niuna verità così fatta, salvo che non cada sotto ai sensi, sarà mai creduta comunemente dai contemporanei del primo che la conobbe.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO NONO Facciamo che superato ogni ostacolo, aiutato il valore dalla fortuna, abbi conseguito in fatti, non pur celebrità, ma gloria, e non dopo morte ma in vita. Veggiamo che frutto ne ritrarrai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Primieramente quel desiderio degli uomini di vederti e conoscerti di persona, quell'essere mostrato a dito quell'onore e quella riverenza significata dai presenti cogli atti e colle parole, nelle quali cose consiste la massima utilità di questa gloria che nasce dagli scritti, parrebbe che più facilmente ti dovessero intervenire nelle città piccole, che nelle grandi; dove gli occhi e gli animi sono distratti e rapiti parte dalla potenza, parte dalla ricchezza, in ultimo dalle arti che servono all'intrattenimento e alla giocondità della vita inutile. Ma come le città piccole mancano per lo più di mezzi e di sussidi onde altri venga all'eccellenza nelle lettere e nelle dottrine; e come tutto il raro e il pregevole concorre e si aduna nelle città grandi; perciò le piccole, di rado abitate dai dotti, e prive ordinariamente di buoni studi, sogliono tenere tanto basso conto, non solo della dottrina e della sapienza, ma della stessa fama che alcuno si ha procacciata con questi mezzi, che l'una e l'altre in quei luoghi non sono pur materia d'invidia. E se per caso qualche persona riguardevole o anche straordinaria d'ingegno e di studi, si trova abitare in luogo piccolo; l'esservi al tutto unica, non tanto non le accresce pregio, ma le nuoce in modo, che spesse volte, quando anche famosa al di fuori, ella è, nella consuetudine di quegli uomini, la più negletta e oscura persona del luogo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come là dove l'oro e l'argento fossero ignoti e senza pregio, chiunque essendo privo di ogni altro avere, abbondasse di questi metalli, non sarebbe più ricco degli altri, anzi poverissimo, e per tale avuto; così là dove l'ingegno e la dottrina non si conoscono, e non conosciuti non si apprezzano, quivi se pur vi ha qualcuno che ne abbondi, questi non ha facoltà di soprastare agli altri, e quando non abbia altri beni, è tenuto a vile. E tanto egli è lungi da potere essere onorato in simili luoghi, che bene spesso egli vi è riputato maggiore che non è in fatti, né perciò tenuto in alcuna stima. Al tempo che, giovanetto, io mi riduceva talvolta nel mio piccolo Bosisio; conosciutosi per la terra ch'io soleva attendere agli studi, e mi esercitava alcun poco nello scrivere; i terrazzani mi riputavano poeta, filosofo, fisico, matematico, medico, legista, teologo e perito di tutte le lingue del mondo; e m'interrogavano senza fare una menoma differenza, sopra qualunque punto di qual si sia disciplina o favella intervenisse per alcun accidente nel ragionare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E non per questa loro opinione mi stimavano da molto; anzi mi credevano minore assai di tutti gli uomini dotti degli altri luoghi. Ma se io li lasciava venire in dubbio che la mia dottrina fosse pure un poco meno smisurata che essi non pensavano, io scadeva ancora moltissimo nel loro concetto, e all'ultimo si persuadevano che essa mia dottrina non si stendesse niente più che la loro. Nelle città grandi, quanti ostacoli si frappongano, siccome all'acquisto della gloria, così a poter godere il frutto dell'acquistata, non ti sarà difficile a giudicare dalle cose dette alquanto innanzi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora aggiungo, che quantunque nessuna fama sia più difficile a meritare, che quella di egregio poeta o di scrittore ameno o di filosofo, alle quali tu miri principalmente, nessuna con tutto questo riesce meno fruttuosa a chi la possiede. Non ti sono ignote le querele perpetue, gli antichi e i moderni esempi, della povertà e delle sventure de' poeti sommi. In Omero, tutto (per così dire) è vago e leggiadramente indefinito, siccome nella poesia, così nella persona, di cui la patria, la vita, ogni cosa, è come un arcano impenetrabile agli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Solo, in tanta incertezza e ignoranza, si ha da una costantissima tradizione, che Omero fu povero e infelice: quasi che la fama e la memoria dei secoli non abbia voluto lasciar luogo a dubitare che la fortuna degli altri poeti eccellenti non fosse comune al principe della poesia. Ma lasciando degli altri beni, e dicendo solo dell'onore, nessuna fama nell'uso della vita suol essere meno onorevole, e meno utile a esser tenuto da più degli altri, che sieno le specificate or ora. O che la moltitudine delle persone che le ottengono senza merito, e la stessa immensa difficoltà di meritarle, tolgano pregio e fede a tali riputazioni; o piuttosto perché quasi tutti gli uomini d'ingegno leggermente culto, si credono avere essi medesimi, o potere facilmente acquistare, tanta notizia e facoltà sì di lettere amene e sì di filosofia, che non riconoscono per molto superiori a se quelli che veramente vagliono in queste cose; o parte per l'una, parte per l'altra cagione; certo si è che l'aver nome di mediocre matematico, fisico, filologo, antiquario; di mediocre pittore, scultore, musico; di essere mezzanamente versato anche in una sola lingua antica o pellegrina; è causa di ottenere appresso al comune degli uomini, eziandio nelle città migliori, molta più considerazione e stima, che non si ottiene coll'essere conosciuto e celebrato dai buoni giudici per filosofo o poeta insigne, o per uomo eccellente nell'arte del bello scrivere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così le due parti più nobili, più faticose ad acquistare, più straordinarie, più stupende; le due sommità, per così dire, dell'arte e della scienza umana; dico la poesia e la filosofia; sono in chi le professa, specialmente oggi, le facoltà più neglette del mondo; posposte ancora alle arti che si esercitano principalmente colla mano, così per altri rispetti, come perché niuno presume né di possedere alcuna di queste non avendola procacciata, né di poterla procacciare senza studio e fatica. In fine, il poeta e il filosofo non hanno in vita altro frutto del loro ingegno, altro premio dei loro studi, se non forse una gloria nata e contenuta fra un piccolissimo numero di persone. Ed anche questa è una delle molte cose nelle quali si conviene colla poesia la filosofia, povera anch'essa e nuda, come canta il Petrarca(4)non solo di ogni altro bene, ma di riverenza e di onore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO DECIMO Non potendo nella conversazione degli uomini godere quasi alcun beneficio della tua gloria, la maggiore utilità che ne ritrarrai, sarà di rivolgerla nell'animo e di compiacertene teco stesso nel silenzio della tua solitudine, con pigliarne stimolo e conforto a nuove fatiche, e fartene fondamento a nuove speranze. Perocché la gloria degli scrittori, non solo, come tutti i beni degli uomini, riesce più grata da lungi che da vicino, ma non è mai, si può dire, presente a chi la possiede, e non si ritrova in nessun luogo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque per ultimo ricorrerai coll'immaginativa a quell'estremo rifugio e conforto degli animi grandi, che è la posterità. Nel modo che Cicerone, ricco non di una semplice gloria, né questa volgare e tenue, ma di una molteplice, e disusata, e quanta ad un sommo antico e romano, tra uomini romani e antichi, era conveniente che pervenisse; nondimeno si volge col desiderio alle generazioni future, dicendo, benché sotto altra persona:(5)pensi tu che io mi fossi potuto indurre a prendere e a sostenere tante fatiche il dì e la notte, in città e nel campo, se avessi creduto che la mia gloria non fosse per passare i termini della mia vita? Non era molto più da eleggere un vivere ozioso e tranquillo, senza alcuna fatica o sollecitudine?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma l'animo mio, non so come, quasi levato alto il capo, mirava di continuo alla posterità in modo, come se egli, passato che fosse di vita, allora finalmente fosse per vivere. Il che da Cicerone si riferisce a un sentimento dell'immortalità degli animi propri, ingenerato da natura nei petti umani. Ma la cagione vera si è, che tutti i beni del mondo non prima sono acquistati, che si conoscono indegni delle cure e delle fatiche avute in procacciarli; massimamente la gloria, che fra tutti gli altri è di maggior prezzo a comperare, e di meno uso a possedere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma come, secondo il detto di Simonide,(6) La bella speme tutti ci nutrica Di sembianze beate; Onde ciascuno indarno si affatica; Altri l'aurora amica, altri l'etate O la stagione aspetta; E nullo in terra il mortal corso affretta, Cui nell'anno avvenir facili e pii Con Pluto gli altri iddii La mente non prometta; così, di mano in mano che altri per prova è fatto certo della vanità della gloria, la speranza, quasi cacciata e inseguita di luogo in luogo, in ultimo non avendo più dove riposarsi in tutto lo spazio della vita, non perciò vien meno, ma passata di là dalla stessa morte, si ferma nella posterità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perocché l'uomo è sempre inclinato e necessitato a sostenersi del ben futuro, così come egli è sempre malissimo soddisfatto del bene presente. Laonde quelli che sono desiderosi di gloria, ottenutala pure in vita, si pascono principalmente di quella che sperano possedere dopo la morte, nel modo stesso che niuno è così felice oggi, che disprezzando la vana felicità presente, non si conforti col pensiero di quella parimente vana, che egli si promette nell'avvenire. CAPITOLO UNDECIMO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma in fine, che è questo ricorrere che facciamo alla posterità? Certo la natura dell'immaginazione umana porta che si faccia dei posteri maggior concetto e migliore, che non si fa dei presenti, né dei passati eziandio; solo perché degli uomini che ancora non sono, non possiamo avere alcuna contezza, né per pratica né per fama. Ma riguardando alla ragione, e non all'immaginazione, crediamo noi che in effetto quelli che verranno, abbiano a essere migliori dei presenti?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io credo piuttosto il contrario, ed ho per veridico il proverbio, che il mondo invecchia peggiorando. Miglior condizione mi parrebbe quella degli uomini egregi, se potessero appellare ai passati, i quali, a dire di Cicerone,(7)non furono inferiori di numero a quello che saranno i posteri, e di virtù furono superiori assai. Ma certo il più valoroso uomo di questo secolo non riceverà dagli antichi alcuna lode.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Concedasi che i futuri, in quanto saranno liberi dall'emulazione, dall'invidia, dall'amore e dall'odio, non già tra se stessi, ma verso noi, sieno per essere più diritti estimatori delle cose nostre, che non sono i contemporanei. Forse anco per gli altri rispetti saranno migliori giudici? Pensiamo noi, per dir solamente di quello che tocca agli studi, che i posteri sieno per avere un maggior numero di poeti eccellenti, di scrittori ottimi, di filosofi veri e profondi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","poiché si è veduto che questi soli possono fare degna stima dei loro simili. Ovvero, che il giudizio di questi avrà maggiore efficacia nella moltitudine di allora, che non ha quello dei nostri nella presente? Crediamo che nel comune degli uomini le facoltà del cuore, dell'immaginativa, dell'intelletto, saranno maggiori che non sono oggi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nelle lettere amene non veggiamo noi quanti secoli sono stati di sì perverso giudizio, che disprezzata la vera eccellenza dello scrivere, dimenticati o derisi gli ottimi scrittori antichi o nuovi, hanno amato e pregiato costantemente questo o quel modo barbaro; tenendolo eziandio per solo convenevole e naturale; perché qualsivoglia consuetudine, quantunque corrotta e pessima, difficilmente si discerne dalla natura? E ciò non si trova essere avvenuto in secoli e nazioni per altro gentili e nobili? Che certezza abbiamo noi che la posterità sia per lodar sempre quei modi dello scrivere che noi lodiamo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","se pure oggi si lodano quelli che sono lodevoli veramente. Certo i giudizi e le inclinazioni degli uomini circa le bellezze dello scrivere, sono mutabilissime, e varie secondo i tempi, le nature dei luoghi e dei popoli, i costumi, gli usi, le persone. Ora a questa varietà ed incostanza è forza che soggiaccia medesimamente la gloria degli scrittori.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche più varia e mutabile si è la condizione così della filosofia come delle altre scienze: se bene al primo aspetto pare il contrario: perché le lettere amene riguardano al bello, che pende in gran parte dalle consuetudini e dalle opinioni; le scienze al vero, ch'è immobile e non patisce cambiamento. Ma come questo vero è celato ai mortali, se non quanto i secoli ne discuoprono a poco a poco; però da una parte, sforzandosi gli uomini di conoscerlo, congetturandolo, abbracciando questa o quella apparenza in sua vece, si dividono in molte opinioni e molte sette: onde si genera nelle scienze non piccola varietà. Da altra parte, colle nuove notizie e coi nuovi quasi barlumi del vero, che si vengono acquistando di mano in mano, crescono le scienze di continuo: per la qual cosa, e perché vi prevagliono in diversi tempi diverse opinioni, che tengono luogo di certezze, avviene che esse, poco o nulla durando in un medesimo stato, cangiano forma e qualità di tratto in tratto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lascio il primo punto, cioè la varietà; che forse non è di minore nocumento alla gloria dei filosofi o degli scienziati appresso ai loro posteri, che appresso ai contemporanei. Ma la mutabilità delle scienze e della filosofia, quanto pensi tu che debba nuocere a questa gloria nella posterità? Quando per nuove scoperte fatte, o per nuove supposizioni e congetture, lo stato di una o di altra scienza sarà notabilmente mutato da quello che egli è nel nostro secolo; in che stima saranno tenuti gli scritti e i pensieri di quegli uomini che oggi in essa scienza hanno maggior lode?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Chi legge ora più le opere di Galileo? Ma certo elle furono al suo tempo mirabilissime; né forse migliori, né più degne di un intelletto sommo, né piene di maggiori trovati e di concetti più nobili, si potevano allora scrivere in quelle materie. Nondimeno ogni mediocre fisico o matematico dell'età presente, si trova essere, nell'una o nell'altra scienza, molto superiore a Galileo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quanti leggono oggidì gli scritti del cancellier Bacone? chi si cura di quello del Mallebranche? e la stessa opera del Locke, se i progressi della scienza quasi fondata da lui, saranno in futuro così rapidi, come mostrano dover essere, quanto tempo andrà per le mani degli uomini?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Veramente la stessa forza d'ingegno, la stessa industria e fatica, che i filosofi e gli scienziati usano a procurare la propria gloria, coll'andare del tempo sono causa o di spegnerla o di oscurarla. Perocché dall'aumento che essi recano ciascuno alla loro scienza, e per cui vengono in grido, nascono altri aumenti, per li quali il nome e gli scritti loro vanno a poco a poco in disuso. E certo è difficile ai più degli uomini l'ammirare e venerare in altri una scienza molto inferiore alla propria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora chi può dubitare che l'età prossima non abbia a conoscere la falsità di moltissime cose affermate oggi o credute da quelli che nel sapere sono primi, e a superare di non piccolo tratto nella notizia del vero l'età presente? CAPITOLO DUODECIMO Forse in ultimo luogo ricercherai d'intendere il mio parere e consiglio espresso, se a te, per il tuo meglio, si convenga più di proseguire o di omettere il cammino di questa gloria, sì povera di utilità, sì difficile e incerta non meno a ritenere che a conseguire, simile all'ombra, che quando tu l'abbi tra le mani, non puoi né sentirla, né fermarla che non si fugga.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dirò brevemente, senz'alcuna dissimulazione, il mio parere. Io stimo che cotesta tua maravigliosa acutezza e forza d'intendimento, cotesta nobiltà, caldezza e fecondità di cuore e d'immaginativa, sieno di tutte le qualità che la sorte dispensa agli animi umani, le più dannose e lacrimevoli a chi le riceve. Ma ricevute che sono, con difficoltà si fugge il loro danno: e da altra parte, a questi tempi, quasi l'unica utilità che elle possono dare, si è questa gloria che talvolta se ne ritrae con applicarle alle lettere e alle dottrine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque, come fanno quei poveri che essendo per alcun accidente manchevoli o mal disposti di qualche loro membro, s'ingegnano di volgere questo loro infortunio al maggior profitto che possono, giovandosi di quello a muovere per mezzo della misericordia la liberalità degli uomini: così la mia sentenza è, che tu debba industriarti di ricavare a ogni modo da coteste tue qualità quel solo bene, quantunque piccolo e incerto, che sono atte a produrre. Comunemente elle sono avute per benefizi e doni della natura, e invidiate spesso da chi ne è privo, ai passati o ai presenti che le sortirono. Cosa non meno contraria al retto senso, che se qualche uomo sano invidiasse a quei miseri che io diceva, le calamità del loro corpo; quasi che il danno di quelle fosse da eleggere volentieri, per conto dell'infelice guadagno che partoriscono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gli altri attendono a operare, per quanto concedono i tempi, e a godere, quanto comporta questa condizione mortale. Gli scrittori grandi, incapaci, per natura o per abito, di molti piaceri umani; privi di altri molti per volontà; non di rado negletti nel consorzio degli uomini, se non forse dai pochi che seguono i medesimi studi; hanno per destino di condurre una vita simile alla morte, e vivere, se pur l'ottengono, dopo sepolti. Ma il nostro fato, dove che egli ci tragga, è da seguire con animo forte e grande; la qual cosa è richiesta massime alla tua virtù, e di quelli che ti somigliano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DI FEDERICO RUYSCH E DELLE SUE MUMMIE (1) Coro di morti nello studio di Federico Ruysch","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sola nel mondo eterna, a cui si volve Ogni creata cosa, In te, morte, si posa Nostra ignuda natura; Lieta no, ma sicura Dall'antico dolor. Profonda notte Nella confusa mente Il pensier grave oscura; Alla speme, al desio, l'arido spirto Lena mancar si sente: Così d'affanno e di temenza è sciolto, E l'età vote e lente Senza tedio consuma. Vivemmo: e qual di paurosa larva, E di sudato sogno, A lattante fanciullo erra nell'alma Confusa ricordanza: Tal memoria n'avanza Del viver nostro: ma da tema è lunge Il rimembrar.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che fummo? Che fu quel punto acerbo Che di vita ebbe nome? Cosa arcana e stupenda Oggi è la vita al pensier nostro, e tale Qual de' vivi al pensiero L'ignota morte appar.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come da morte Vivendo rifuggia, così rifugge Dalla fiamma vitale Nostra ignuda natura; Lieta no ma sicura; Però ch'esser beato Nega ai mortali e nega a' morti il fato. Ruysch fuori dello studio, guardando per gli spiragli dell'uscio. Diamine!","NO"
"Leopardi_Giacomo-Operette_morali-1834","Leopardi Giacomo","Operette morali","1834","Chi ha insegnato la musica a questi morti, che cantano di mezza notte come galli? In verità che io sudo freddo, e per poco non sono più morto di loro. Io non mi pensava perché gli ho preservati dalla corruzione, che mi risuscitassero.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tant'è: con tutta la filosofia, tremo da capo a piedi. Mal abbia quel diavolo che mi tentò di mettermi questa gente in casa. Non so che mi fare.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se gli lascio qui chiusi, che so che non rompano l'uscio, o non escano pel buco della chiave, e mi vengano a trovare al letto? Chiamare aiuto per paura de' morti, non mi sta bene. Via, facciamoci coraggio, e proviamo un poco di far paura a loro.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Entrando. Figliuoli, a che giuoco giochiamo? non vi ricordate di essere morti?","YES"
"Leopardi_Giacomo-Operette_morali-1834","Leopardi Giacomo","Operette morali","1834","che è cotesto baccano? forse vi siete insuperbiti per la visita dello Czar,(2)e vi pensate di non essere più soggetti alle leggi di prima? Io m'immagino che abbiate avuto intenzione di far da burla, e non da vero.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se siete risuscitati, me ne rallegro con voi; ma non ho tanto, che io possa far le spese ai vivi, come ai morti; e però levatevi di casa mia. Se è vero quel che si dice dei vampiri, e voi siete di quelli, cercate altro sangue da bere; che io non sono disposto a lasciarmi succhiare il mio, come vi sono stato liberale di quel finto, che vi ho messo nelle vene. (3)In somma, se vorrete continuare a star quieti e in silenzio, come siete stati finora, resteremo in buona concordia, e in casa mia non vi mancherà niente; se no, avvertite ch'io piglio la stanga dell'uscio, e vi ammazzo tutti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morto.Non andare in collera; che io ti prometto che resteremo tutti morti come siamo, senza che tu ci ammazzi. Ruysch.Dunque, che è cotesta fantasia che vi è nata adesso, di cantare? Morto.Poco fa sulla mezza notte appunto, si è compiuto per la prima volta quell'anno grande e matematico, di cui gli antichi scrivono tante cose; e questa similmente è la prima volta che i morti parlano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E non solo noi, ma in ogni cimitero, in ogni sepolcro, giù nel fondo del mare, sotto la neve o la rena, a cielo aperto, e in qualunque luogo si trovano, tutti i morti, sulla mezza notte, hanno cantato come noi quella canzoncina che hai sentita. Ruysch.E quanto dureranno a cantare o a parlare? Morto.Di cantare hanno già finito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di parlare hanno facoltà per un quarto d'ora. Poi tornano in silenzio per insino a tanto che si compie di nuovo lo stesso anno. Ruysch.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se cotesto è vero, non credo che mi abbiate a rompere il sonno un'altra volta. Parlate pure insieme liberamente; che io me ne starò qui da parte, e vi ascolterò volentieri, per curiosità, senza disturbarvi. Morto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Non possiamo parlare altrimenti, che rispondendo a qualche persona viva. Chi non ha da replicare ai vivi, finita che ha la canzone, si accheta. Ruysch.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mi dispiace veramente: perché m'immagino che sarebbe un gran sollazzo a sentire quello che vi direste fra voi, se poteste parlare insieme. Morto.Quando anche potessimo, non sentiresti nulla; perché non avremmo che ci dire. Ruysch.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mille domande da farvi mi vengono in mente. Ma perché il tempo è corto, e non lascia luogo a scegliere, datemi ad intendere in ristretto, che sentimenti provaste di corpo e d'animo nel punto della morte. Morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Del punto proprio della morte, io non me ne accorsi. Gli altri morti. Né anche noi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ruysch. Come non ve n'accorgeste? Morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Verbigrazia, come tu non ti accorgi mai del momento che tu cominci a dormire, per quanta attenzione ci vogli porre. Ruysch. Ma l'addormentarsi è cosa naturale.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morto. E il morire non ti pare naturale? mostrami un uomo, o una bestia, o una pianta, che non muoia.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ruysch. Non mi maraviglio più che andiate cantando e parlando, se non vi accorgeste di morire. Così colui, del colpo non accorto, Andava combattendo, ed era morto,","NO"
"Leopardi_Giacomo-Operette_morali-1834","Leopardi Giacomo","Operette morali","1834","dice un poeta italiano. Io mi pensava che sopra questa faccenda della morte, i vostri pari ne sapessero qualche cosa più che i vivi. Ma dunque, tornando sul sodo, non sentiste nessun dolore in punto di morte?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Morto. Che dolore ha da essere quello del quale chi lo prova, non se n'accorge? Ruysch.","YES"
"Leopardi_Giacomo-Operette_morali-1834","Leopardi Giacomo","Operette morali","1834","A ogni modo, tutti si persuadono che il sentimento della morte sia dolorosissimo. Morto. Quasi che la morte fosse un sentimento, e non piuttosto il contrario.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ruysch. E tanto quelli che intorno alla natura dell'anima si accostano col parere degli Epicurei, quanto quelli che tengono la sentenza comune, tutti, o la più parte, concorrono in quello ch'io dico; cioè nel credere che la morte sia per natura propria, e senza nessuna comparazione, un dolore vivissimo. Morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Or bene, tu domanderai da nostra parte agli uni e agli altri: se l'uomo non ha facoltà di avvedersi del punto in cui le operazioni vitali, in maggiore o minor parte, gli restano non più che interrotte, o per sonno o per letargo o per sincope o per qualunque causa; come si avvedrà di quello in cui le medesime operazioni cessano del tutto, e non per poco spazio di tempo, ma in perpetuo? Oltre di ciò, come può essere che un sentimento vivo abbia luogo nella morte? anzi, che la stessa morte sia per propria qualità un sentimento vivo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quando la facoltà di sentire è, non solo debilitata e scarsa, ma ridotta a cosa tanto minima, che ella manca e si annulla, credete voi che la persona sia capace di un sentimento forte? anzi questo medesimo estinguersi della facoltà di sentire, credete che debba essere un sentimento grandissimo? Vedete pure che anche quelli che muoiono di mali acuti e dolorosi, in sull'appressarsi della morte, più o meno tempo avanti dello spirare, si quietano e si riposano in modo, che si può conoscere che la loro vita, ridotta a piccola quantità, non è più sufficiente al dolore, sicché questo cessa prima di quella.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tanto dirai da parte nostra a chiunque si pensa di avere a morir di dolore in punto di morte. Ruysch. Agli Epicurei forse potranno bastare coteste ragioni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma non a quelli che giudicano altrimenti della sostanza dell'anima; come ho fatto io per lo passato, e farò da ora innanzi molto maggiormente, avendo udito parlare e cantare i morti. Perché stimando che il morire consista in una separazione dell'anima dal corpo, non comprenderanno come queste due cose, congiunte e quasi conglutinate tra loro in modo, che constituiscono l'una e l'altra una sola persona, si possano separare senza una grandissima violenza, e un travaglio indicibile. Morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dimmi: lo spirito è forse appiccato al corpo con qualche nervo, o con qualche muscolo o membrana, che di necessità si abbia a rompere quando lo spirito si parte? o forse è un membro del corpo, in modo che n'abbia a essere schiantato o reciso violentemente? Non vedi che l'anima in tanto esce di esso corpo, in quanto solo è impedita di rimanervi, e non v'ha più luogo; non già per nessuna forza che ne la strappi e sradichi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dimmi ancora: forse nell'entrarvi, ella vi si sente conficcare o allacciare gagliardamente, o come tu dici, conglutinare? Perché dunque sentirà spiccarsi all'uscirne, o vogliamo dire proverà una sensazione veementissima? Abbi per fermo, che l'entrata e l'uscita dell'anima sono parimente quiete, facili e molli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ruysch. Dunque che cosa è la morte, se non è dolore? Morto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Piuttosto piacere che altro. Sappi che il morire, come l'addormentarsi, non si fa in un solo istante, ma per gradi. Vero è che questi gradi sono più o meno, e maggiori o minori, secondo la varietà delle cause e dei generi della morte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nell'ultimo di tali istanti la morte non reca né dolore né piacere alcuno, come né anche il sonno. Negli altri precedenti non può generare dolore perché il dolore è cosa viva, e i sensi dell'uomo in quel tempo, cioè cominciata che è la morte, sono moribondi, che è quanto dire estremamente attenuati di forze. Può bene esser causa di piacere: perché il piacere non sempre è cosa viva; anzi forse la maggior parte dei diletti umani consistono in qualche sorta di languidezza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di modo che i sensi dell'uomo sono capaci di piacere anche presso all'estinguersi; atteso che spessissime volte la stessa languidezza è piacere; massime quando vi libera da patimento; poiché ben sai che la cessazione di qualunque dolore o disagio, è piacere per se medesima. Sicché il languore della morte debbe esser più grato secondo che libera l'uomo da maggior patimento. Per me, se bene nell'ora della morte non posi molta attenzione a quel che io sentiva, perché mi era proibito dai medici di affaticare il cervello; mi ricordo però che il senso che provai, non fu molto dissimile dal diletto che è cagionato agli uomini dal languore del sonno, nel tempo che si vengono addormentando.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gli altri morti. Anche a noi pare di ricordarci altrettanto. Ruysch.Sia come voi dite: benché tutti quelli coi quali ho avuta occasione di ragionare sopra questa materia, giudicavano molto diversamente: ma, che io mi ricordi, non allegavano la loro esperienza propria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora ditemi: nel tempo della morte, mentre sentivate quella dolcezza, vi credeste di morire, e che quel diletto fosse una cortesia della morte; o pure immaginaste qualche altra cosa? Morto. Finché non fui morto, non mi persuasi mai di non avere a scampare di quel pericolo; e se non altro, fino all'ultimo punto che ebbi facoltà di pensare, sperai che mi avanzasse di vita un'ora o due: come stimo che succeda a molti, quando muoiono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gli altri morti.A noi successe il medesimo. Ruysch. Così Cicerone(4)dice che nessuno è talmente decrepito, che non si prometta di vivere almanco un anno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma come vi accorgeste in ultimo, che lo spirito era uscito dal corpo? Dite: come conosceste d'essere morti? Non rispondono.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Figliuoli, non m'intendete? Sarà passato il quarto d'ora. Tastiamogli un poco.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sono rimorti ben bene: non è pericolo che mi abbiano da far paura un'altra volta: torniamocene a letto. DETTI MEMORABILI DI FILIPPO OTTONIERI CAPITOLO PRIMO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Filippo Ottonieri, del quale prendo a scrivere alcuni ragionamenti notabili, che parte ho uditi dalla sua propria bocca, parte narrati da altri; nacque, e visse il più del tempo, a Nubiana, nella provincia di Valdivento; dove anche morì poco addietro; e dove non si ha memoria d'alcuno che fosse ingiuriato da lui, né con fatti né con parole. Fu odiato comunemente da' suoi cittadini; perché parve prendere poco piacere di molte cose che sogliono essere amate e cercate assai dalla maggior parte degli uomini; benché non facesse alcun segno di avere in poca stima o di riprovare quelli che più di lui se ne dilettavano e le seguivano. Si crede che egli fosse in effetto, e non solo nei pensieri, ma nella pratica, quel che gli altri uomini del suo tempo facevano professione di essere; cioè a dire filosofo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciò parve singolare dall'altra gente, benché non procurasse e non affettasse di apparire diverso dalla moltitudine in cosa alcuna. Nel quale proposito diceva, che la massima singolarità che oggi si possa trovare o nei costumi, o negl'instituti, o nei fatti di qualunque persona civile; paragonata a quella degli uomini che appresso agli antichi furono stimati singolari, non solo è di altro genere, ma tanto meno diversa che non fu quella, dall'uso ordinario de' contemporanei, che quantunque paia grandissima ai presenti, sarebbe riuscita agli antichi o menoma o nulla, eziandio ne' tempi e nei popoli che furono anticamente più inciviliti o più corrotti. E misurando la singolarità di Gian Giacomo Rousseau, che parve singolarissimo ai nostri avi, con quella di Democrito e dei primi filosofi cinici, soggiungeva, che oggi chiunque vivesse tanto diversamente da noi quanto vissero quei filosofi dai Greci del loro tempo, non sarebbe avuto per uomo singolare, ma nella opinione pubblica, sarebbe escluso, per dir così, dalla specie umana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E giudicava che dalla misura assoluta della singolarità possibile a trovarsi nelle persone di un luogo o di un tempo qualsivoglia, si possa conoscere la misura della civiltà degli uomini del medesimo luogo o tempo. Nella vita, quantunque temperatissimo, si professava epicureo, forse per ischerzo più che da senno. Ma condannava Epicuro; dicendo che ai tempi e nella nazione di colui, molto maggior diletto si poteva trarre dagli studi della virtù e della gloria, che dall'ozio, dalla negligenza, e dall'uso delle voluttà del corpo; nelle quali cose quegli riponeva il sommo bene degli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ed affermava che la dottrina epicurea, proporzionatissima all'età moderna, fu del tutto aliena dall'antica. Nella filosofia, godeva di chiamarsi socratico; e spesso, come Socrate, s'intratteneva una buona parte del giorno ragionando filosoficamente ora con uno ora con altro, e massime con alcuni suoi familiari, sopra qualunque materia gli era somministrata dall'occasione. Ma non frequentava, come Socrate, le botteghe de' calzolai, de' legnaiuoli, de' fabbri e degli altri simili; perché stimava che se i fabbri e i legnaiuoli di Atene avevano tempo da spendere in filosofare, quelli di Nubiana, se avessero fatto altrettanto, sarebbero morti di fame.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né anche ragionava, al modo di Socrate, interrogando e argomentando di continuo; perché diceva che, quantunque i moderni sieno più pazienti degli antichi, non si troverebbe oggi chi sopportasse di rispondere a un migliaio di domande continuate, e di ascoltare un centinaio di conclusioni. E per verità non aveva di Socrate altro che il parlare talvolta ironico e dissimulato. E cercando l'origine della famosa ironia socratica, diceva: Socrate nato con animo assai gentile, e però con disposizione grandissima ad amare; ma sciagurato oltremodo nella forma del corpo; verisimilmente fino nella giovinezza disperò di potere essere amato con altro amore che quello dell'amicizia, poco atto a soddisfare un cuore delicato e fervido, che spesso senta verso gli altri un affetto molto più dolce.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Da altra parte, con tutto che egli abbondasse di quel coraggio che nasce dalla ragione, non pare che fosse fornito bastantemente di quello che viene dalla natura, né delle altre qualità che in quei tempi di guerre e di sedizioni, e in quella tanta licenza degli Ateniesi, erano necessarie a trattare nella sua patria i negozi pubblici. Al che la sua forma ingrata e ridicola gli sarebbe anche stata di non piccolo pregiudizio appresso a un popolo che, eziandio nella lingua, faceva pochissima differenza dal buono al bello, e oltre di ciò deditissimo a motteggiare. Dunque in una città libera, e piena di strepito, di passioni, di negozi, di passatempi, di ricchezze e di altre fortune; Socrate povero, rifiutato dall'amore, poco atto ai maneggi pubblici; e nondimeno dotato di un ingegno grandissimo, che aggiunto a condizioni tali, doveva accrescere fuor di modo ogni loro molestia; si pose per ozio a ragionare sottilmente delle azioni, dei costumi e delle qualità de' suoi cittadini: nel che gli venne usata una certa ironia; come naturalmente doveva accadere a chi si trovava impedito di aver parte, per dir così, nella vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma la mansuetudine e la magnanimità della sua natura, ed anche la celebrità che egli si venne guadagnando con questi medesimi ragionamenti, e dalla quale dovette essergli consolato in qualche parte l'amor proprio; fecero che questa ironia non fu sdegnosa ed acerba, ma riposata e dolce. Così la filosofia per la prima volta, secondo il famoso detto di Cicerone, fatta scendere dal cielo, fu introdotta da Socrate nelle città e nelle case, e rimossa dalla speculazione delle cose occulte, nella quale era stata occupata insino a quel tempo, fu rivolta a considerare i costumi e la vita degli uomini, e a disputare delle virtù e dei vizi, delle cose buone ed utili, e delle contrarie. Ma Socrate da principio non ebbe in animo di fare quest'innovazione, né d'insegnar che che sia, né di conseguire il nome di filosofo; che a quei tempi era proprio dei soli fisici o metafisici; onde egli per quelle sue tali discussioni e quei tali colloqui non lo poteva sperare: anzi professò apertamente di non saper cosa alcuna; e non si propose altro che d'intrattenersi favellando dei casi altrui; preferito questo passatempo alla filosofia stessa, niente meno che a qualunque altra scienza ed a qualunque arte, perché inclinando naturalmente alle azioni molto più che alle speculazioni, non si volgeva al discorrere, se non per le difficoltà che gl'impedivano l'operare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E nei discorsi, sempre si esercitò colle persone giovani e belle più volentieri che con altri; quasi ingannando il desiderio, e compiacendosi d'essere stimato da coloro da cui molto maggiormente avrebbe voluto essere amato. E perciocché tutte le scuole dei filosofi greci nate da indi in poi, derivarono in qualche modo dalla socratica, concludeva l'Ottonieri, che l'origine di quasi tutta la filosofia greca, dalla quale nacque la moderna, fu il naso rincagnato, e il viso da satiro, di un uomo eccellente d'ingegno e ardentissimo di cuore. Anche diceva, che nei libri dei Socratici, la persona di Socrate è simile a quelle maschere, ciascuna delle quali nelle nostre commedie antiche ha da per tutto un nome, un abito, un'indole; ma nel rimanente varia in ciascuna commedia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non lasciò scritta cosa alcuna di filosofia, né d'altro che non appartenesse a uso privato. E dimandandolo alcuni perché non prendesse a filosofare anche in iscritto, come soleva fare a voce, e non deponesse i suoi pensieri nelle carte, rispose: il leggere è un conversare, che si fa con chi scrisse. Ora, come nelle feste e nei sollazzi pubblici, quelli che non sono o non credono di esser parte dello spettacolo, prestissimo si annoiano, così nella conversazione è più grato generalmente il parlare che l'ascoltare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma i libri per necessità sono come quelle persone che stando cogli altri, parlano sempre esse, e non ascoltano mai. Per tanto è di bisogno che il libro dica molto buone e belle cose, e dicale molto bene; acciocché dai lettori gli sia perdonato quel parlar sempre. Altrimenti è forza che così venga in odio qualunque libro, come ogni parlatore insaziabile.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO SECONDO Non ammetteva distinzione dai negozi ai trastulli; e sempre che era stato occupato in qualunque cosa, per grave che ella fosse, diceva d'essersi trastullato. Solo se talvolta era stato qualche poco d'ora senza occupazione, confessava non avere avuto in quell'intervallo alcun passatempo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Diceva che i diletti più veri che abbia la nostra vita, sono quelli che nascono dalle immaginazioni false; e che i fanciulli trovano il tutto anche nel niente, gli uomini il niente nel tutto. Assomigliava ciascuno de' piaceri chiamati comunemente reali, a un carciofo di cui, volendo arrivare alla castagna, bisognasse prima rodere e trangugiare tutte le foglie. E soggiungeva che questi tali carciofi sono anche rarissimi; che altri in gran numero se ne trovano, simili a questi nel di fuori, ma dentro senza castagna e che esso, potendosi difficilmente adattare a ingoiarsi le foglie, era contento per lo più di astenersi dagli uni e dagli altri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Rispondendo a uno che l'interrogò, qual fosse il peggior momento della vita umana, disse: eccetto il tempo del dolore, come eziandio del timore, io per me crederei che i peggiori momenti fossero quelli del piacere: perché la speranza e la rimembranza di questi momenti, le quali occupano il resto della vita, sono cose migliori e più dolci assai degli stessi diletti. E paragonava universalmente i piaceri umani agli odori: perché giudicava che questi sogliano lasciare maggior desiderio di se, che qualunque altra sensazione, parlando proporzionatamente al diletto; e di tutti i sensi dell'uomo, il più lontano da potere esser fatto pago dai propri piaceri, stimava che fosse l'odorato. Anche paragonava gli odori all'aspettativa dei beni; dicendo che quelle cose odorifere che sono buone a mangiare, o a gustare in qualunque modo, ordinariamente vincono coll'odore il sapore; perché gustati piacciono meno ch'a odorarli, o meno di quel che dall'odore si stimerebbe.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E narrava che talvolta gli era avvenuto di sopportare impazientemente l'indugio di qualche bene, che egli era già certo di conseguire; e ciò non per grande avidità che sentisse di detto bene, ma per timore di scemarsene il godimento con fare intorno a questo troppe immaginazioni, che glielo rappresentassero molto maggiore di quello che egli sarebbe riuscito. E che intanto aveva fatta ogni diligenza, per divertire la mente dal pensiero di quel bene, come si fa dai pensieri de' mali. Diceva altresì che ognuno di noi, da che viene al mondo, è come uno che si corica in un letto duro e disagiato: dove subito posto, sentendosi stare incomodamente, comincia a rivolgersi sull'uno e sull'altro fianco, e mutar luogo e giacitura a ogni poco; e dura così tutta la notte, sempre sperando di poter prendere alla fine un poco di sonno, e alcune volte credendo essere in punto di addormentarsi; finché venuta l'ora, senza essersi mai riposato, si leva.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Osservando insieme con alcuni altri certe api occupate nelle loro faccende, disse: beate voi se non intendete la vostra infelicità. Non credeva che si potesse né contare tutte le miserie degli uomini, né deplorarne una sola bastantemente. A quella questione di Orazio, come avvenga che nessuno è contento del proprio stato, rispondeva: la cagione è, che nessuno stato è felice.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non meno i sudditi che i principi, non meno i poveri che i ricchi, non meno i deboli che i potenti, se fossero felici, sarebbero contentissimi della loro sorte, e non avrebbero invidia all'altrui: perocché gli uomini non sono più incontentabili, che sia qualunque altro genere: ma non si possono appagare se non della felicità. Ora, essendo sempre infelici, che maraviglia è che non sieno mai contenti? Notava che posto caso che uno si trovasse nel più felice stato di questa terra, senza che egli si potesse promettere di avanzarlo in nessuna parte e in nessuna guisa; si può quasi dire che questi sarebbe il più misero di tutti gli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche i più vecchi hanno disegni e speranze di migliorar condizione in qualche maniera. E ricordava un luogo di Senofonte,(1)dove consiglia che avendosi a comperare un terreno, si compri di quelli che sono male coltivati; perché, dice, un terreno che non è per darti più frutto di quello che dà, non ti rallegra tanto, quanto farebbe se tu lo vedessi andare di bene in meglio; e tutti quegli averi che noi veggiamo che vengono vantaggiando, ci danno molto più contento che gli altri. All'incontro notava che niuno stato è così misero, il quale non possa peggiorare; e che nessun mortale, per infelicissimo che sia, può consolarsi né vantarsi, dicendo essere in tanta infelicità, che ella non comporti accrescimento.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ancorché la speranza non abbia termine, i beni degli uomini sono terminati; anzi a un di presso il ricco e il povero, il signore e il servo, se noi compensiamo le qualità del loro stato colle assuefazioni e coi desiderii loro, si trovano avere generalmente una stessa quantità di bene. Ma la natura non ha posto alcun termine ai nostri mali; e quasi la stessa immaginativa non può fingere alcuna tanta calamità, che non si verifichi di presente, o già non sia stata verificata, o per ultimo non si possa verificare, in qualcuno della nostra specie. Per tanto, laddove la maggior parte degli uomini non hanno in verità che sperare alcuno aumento della quantità di bene che posseggono; a niuno mai nello spazio di questa vita, può mancar materia non vana di timore: e se la fortuna presto si riduce in grado, che ella veramente non ha virtù di beneficarci da vantaggio, non perde però in alcun tempo la facoltà di offenderci con danni nuovi e tali da vincere e rompere la stessa fermezza della disperazione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ridevasi spesse volte di quei filosofi che stimarono che l'uomo si possa sottrarre dalla potestà della fortuna, disprezzando e riputando come altrui tutti i beni e i mali che non è in sua propria mano il conseguire o evitare, il mantenere o liberarsene; e non riponendo la beatitudine e l'infelicità propria in altro, che in quel che dipende totalmente da esso lui. Sopra la quale opinione, tra le altre cose, diceva: lasciamo stare che se anche fu mai persona che cogli altri vivesse da vero e perfetto filosofo, nessuno visse né vive in tal modo seco medesimo; e che tanto è possibile non curarsi delle cose proprie più che delle altrui, quanto curarsi delle altrui come fossero proprie. Ma dato che quella disposizione d'animo che dicono questi filosofi, non solo fosse possibile, che non è, ma si trovasse qui vera ed attuale in uno di noi; vi fosse anche più perfetta che essi non dicono, confermata e connaturata da uso lunghissimo, sperimentata in mille casi; forse perciò la beatitudine e l'infelicità di questo tale, non sarebbero in potere della fortuna?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non soggiacerebbe alla fortuna quella stessa disposizione d'animo, che questi presumono che ce ne debba sottrarre? La ragione dell'uomo non è sottoposta tutto giorno a infiniti accidenti? innumerabili morbi che recano stupidità, delirio, frenesia, furore, scempiaggine, cento altri generi di pazzia breve o durevole, temporale o perpetua; non la possono turbare, debilitare, stravolgere, estinguere?","NO"
"Leopardi_Giacomo-Operette_morali-1834","Leopardi Giacomo","Operette morali","1834","La memoria, conservatrice della sapienza, non si va sempre logorando e scemando dalla giovanezza in giù? quanti nella vecchiaia tornano fanciulli di mente! e quasi tutti perdono il vigore dello spirito in quella età.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Come eziandio per qualunque mala disposizione del corpo, anco salva ed intera ogni facoltà dell'intelletto e della memoria, il coraggio e la costanza sogliono, quando più, quando meno, languire; e non di rado si spengono. In fine, è grande stoltezza confessare che il nostro corpo è soggetto alle cose che non sono in facoltà nostra, e contuttociò negare che l'animo, il quale dipende dal corpo quasi in tutto, soggiaccia necessariamente a cosa alcuna fuori che a noi medesimi. E conchiudeva che l'uomo tutto intero e sempre, e irrepugnabilmente, è in potestà della fortuna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dimandato a che nascano gli uomini rispose per ischerzo: a conoscere quanto sia più spediente il non esser nato. CAPITOLO TERZO In proposito di certa disavventura occorsagli, disse: il perdere una persona amata, per via di qualche accidente repentino, o per malattia breve e rapida, non è tanto acerbo, quanto è vedersela distruggere a poco a poco (e questo era accaduto a lui) da una infermità lunga, dalla quale ella non sia prima estinta, che mutata di corpo e d'animo, e ridotta già quasi un'altra da quella di prima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cosa pienissima di miseria: perocché in tal caso la persona amata non ti si dilegua dinanzi lasciandoti, in cambio di se, la immagine che tu ne serbi nell'animo, non meno amabile che fosse per lo passato; ma ti resta in sugli occhi tutta diversa da quella che tu per l'addietro amavi: in modo che tutti gl'inganni dell'amore ti sono strappati violentemente dall'animo; e quando ella poi ti si parte per sempre dalla presenza, quell'immagine prima, che tu avevi di lei nel pensiero, si trova essere scancellata dalla nuova. Così vieni a perdere la persona amata interamente; come quella che non ti può sopravvivere né anche nella immaginativa: la quale, in luogo di alcuna consolazione, non ti porge altro che materia di tristezza. E in fine, queste simili disavventure non lasciano luogo alcuno di riposarsi in sul dolore che recano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dolendosi uno di non so qual travaglio, e dicendo: se potessi liberarmi da questo, tutti gli altri che ho, mi sarebbero leggerissimi a sopportare; rispose: anzi allora ti sarebbero gravi, ora ti sono leggeri. Dicendo un altro: se questo dolore fosse durato più, non sarebbe stato sopportabile; rispose: anzi, per l'assuefazione, l'avresti sopportato meglio. E in molte cose attenenti alla natura degli uomini, si discostava dai giudizi comuni della moltitudine, e da quelli anco dei savi talvolta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come, per modo di esempio, negava che al dimandare e al pregare, sieno opportuni i tempi di qualche insolita allegrezza di quelli a cui le dimande o le preghiere sono da porgere. Massimamente, diceva, quando la instanza non sia tale, che ella, per la parte di chi è pregato o richiesto, si possa soddisfare presentemente, con solo o poco più che un semplice acconsentirla; io reputo che nelle persone il giubilo, sia cosa, a impetrar che che sia da esse, non manco inopportuna e contraria, che il dolore. Perciocché l'una e l'altra passione riempiono parimente l'uomo del pensiero di se medesimo in guisa, che non lasciano luogo a quelli delle cose altrui.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come nel dolore il nostro male, così nella grande allegrezza il bene, tengono intenti e occupati gli animi, e inetti alla cura dei bisogni e desiderii d'altri. Dalla compassione specialmente, sono alienissimi l'uno e l'altro tempo; quello del dolore, perché l'uomo è tutto volto alla pietà di se stesso; quello della gioia, perché allora tutte le cose umane, e tutta la vita, ci si rappresentano lietissime e piacevolissime; tanto che le sventure e i travagli paiono quasi immaginazioni vane, o certo se ne rifiuta il pensiero, per essere troppo discorde dalla presente disposizione del nostro animo. I migliori tempi da tentar di ridurre alcuno a operar di presente, o a risolversi di operare, in altrui beneficio, sono quelli di qualche allegrezza placida e moderata, non istraordinaria, non viva; o pure, ed anco maggiormente, quelli di una cotal gioia, che, quantunque viva, non ha soggetto alcuno determinato, ma nasce da pensieri vaghi, e consiste in una tranquilla agitazione dello spirito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nel quale stato, gli uomini sono più disposti alla compassione che mai, più facili a chi li prega, e talvolta abbracciano volentieri l'occasione di gratificare gli altri, e di volgere quel movimento confuso e quel piacevole impeto de' loro pensieri, in qualche azione lodevole. Negava similmente che l'infelice, narrando o come che sia dimostrando i suoi mali, riporti per l'ordinario maggior compassione e maggior cura da quelli che hanno con lui maggiore conformità di travagli. Anzi questi in udire le tue querele, o intendere la tua condizione in qualunque modo, non attendono ad altro, che ad anteporre seco stessi, come più gravi, i loro a' tuoi mali: e spesso accade che, quando più ti pensi che sieno commossi sopra il tuo stato, quelli t'interrompono narrandoti la sorte loro, e sforzandosi di persuaderti che ella sia meno tollerabile della tua.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E diceva che in tali casi avviene ordinariamente quello che nella Iliade si legge di Achille, quando Priamo supplichevole e piangente gli è prostrato ai piedi: il quale finito che ha quel suo lamento miserabile, Achille si pone a piangere seco, non già dei mali di quello, ma delle sventure proprie, e per la ricordanza del padre, e dell'amico ucciso. Soggiungeva, che ben suole alquanto conferire alla compassione l'avere sperimentato altre volte in se quegli stessi mali che si odono o veggono essere in altri, ma non il sostenerli al presente. Diceva che la negligenza e l'inconsideratezza sono causa di commettere infinite cose crudeli o malvage; e spessissimo hanno apparenza di malvagità o crudeltà: come, a cagione di esempio, in uno che trattenendosi fuori di casa in qualche suo passatempo, lascia i servi in luogo scoperto infracidare alla pioggia; non per animo duro e spietato, ma non pensandovi, o non misurando colla mente il loro disagio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E stimava che negli uomini l'inconsideratezza sia molto più comune della malvagità, della inumanità e simili; e da quella abbia origine un numero assai maggiore di cattive opere: e che una grandissima parte delle azioni e dei portamenti degli uomini che si attribuiscono a qualche pessima qualità morale, non sieno veramente altro che inconsiderati. Disse in certa occasione, essere manco grave al benefattore la piena ed espressa ingratitudine, che il vedersi rimunerare di un beneficio grande con uno piccolo, col quale il beneficato, o per grossezza di giudizio o per malvagità, si creda o si pretenda sciolto dall'obbligo verso lui; ed esso apparisca ricompensato, o per civiltà gli convenga far dimostrazione di tenersi tale: in modo che dall'una parte, venga ad essere defraudato anche della nuda e infruttuosa gratitudine dell'animo, la quale verisimilmente egli si aveva promessa in qualunque caso; dall'altra parte, gli sia tolta la facoltà di liberamente querelarsi dell'ingratitudine, o di apparire, siccome egli è nell'effetto, male e ingiustamente corrisposto. Ho udito anche riferire come sua, questa sentenza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Noi siamo inclinati e soliti a presupporre in quelli coi quali ci avviene di conversare, molta acutezza e maestria per iscorgere i nostri pregi veri, o che noi c'immaginiamo, e per conoscere la bellezza o qualunque altra virtù d'ogni nostro detto o fatto; come ancora molta profondità, ed un abito grande di meditare, e molta memoria, per considerare esse virtù ed essi pregi, e tenerli poi sempre a mente: eziandio che in rispetto ad ogni altra cosa, o non iscopriamo in coloro queste tali parti, o non confessiamo tra noi di scoprirvele. CAPITOLO QUARTO Notava che talora gli uomini irresoluti sono perseverantissimi nei loro propositi, non ostante qualunque difficoltà; e questo per la stessa loro irresolutezza; atteso che a lasciare la deliberazione fatta, converrebbe si risolvessero un'altra volta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Talora sono prontissimi ed efficacissimi nel mettere in opera quello che hanno risoluto: perché temendo essi medesimi d'indursi di momento in momento ad abbandonare il partito preso, e di ritornare in quella travagliosissima perplessità e sospensione d'animo, nella quale furono prima di determinarsi; affrettano la esecuzione, e vi adoprano ogni loro forza; stimolati più dall'ansietà e dall'incertezza di vincere se medesimi, che dal proprio oggetto dell'impresa, e dagli altri ostacoli che essi abbiano a superare per conseguirlo. Diceva alle volte ridendo, che le persone assuefatte a comunicare di continuo cogli altri i propri pensieri e sentimenti, esclamano, anco essendo sole, se una mosca le morde, o che si versi loro un vaso, o fugga loro di mano; e che per lo contrario quelle che sono usate di vivere seco stesse e di contenersi nel proprio interno, se anco si sentono cogliere da un'apoplessia, trovandosi pure in presenza d'altri, non aprono bocca. Stimava che una buona parte degli uomini, antichi e moderni, che sono riputati grandi o straordinari, conseguissero questa riputazione in virtù principalmente dell'eccesso di qualche loro qualità sopra le altre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E che uno in cui le qualità dello spirito sieno bilanciate e proporzionate fra loro; se bene elle fossero o straordinarie o grandi oltre modo, possa con difficoltà far cose degne dell'uno o dell'altro titolo, ed apparire ai presenti o ai futuri né grande né straordinario. Distingueva nelle moderne nazioni civili tre generi di persone. Il primo, di quelle in cui la natura propria, ed anco in gran parte la natura comune degli uomini, si trova mutata e trasformata dall'arte, e dagli abiti della vita cittadinesca.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di questo genere di persone diceva essere tutte quelle che sono atte ai negozi privati o pubblici; a partecipare con diletto nel commercio gentile degli uomini, e riuscire scambievolmente grate a quelli coi quali si abbattono a convivere, o a praticare personalmente in uno o altro modo; in fine, all'uso della presente vita civile. E a questo solo genere, parlando universalmente, diceva toccare ed appartenere nelle dette nazioni la stima degli uomini. Il secondo, essere di quelli in cui la natura non si trova mutata bastantemente dalla sua prima condizione; o per non essere stata, come si dice, coltivata; o perciocché, per sua strettezza e insufficienza, fu poco atta a ricevere e a conservare le impressioni e gli effetti dell'arte, della pratica e dell'esempio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Questo essere il più numeroso dei tre; ma disprezzato non manco da se medesimo che dagli altri, degno di piccola considerazione; e in somma consistere in quella gente che ha o merita nome di volgo, in qualunque ordine e stato sia posta dalla fortuna. Il terzo, incomparabilmente inferiore di numero agli altri due, quasi così disprezzato come il secondo, e spesso anco maggiormente, essere di quelle persone in cui la natura per soprabbondanza di forza, ha resistito all'arte del nostro presente vivere, ed esclusala e ributtata da se; non ricevutone se non così piccola parte, che questa alle dette persone non è bastante per l'uso dei negozi e per governarsi cogli uomini, né per sapere anco riuscire conversando, né dilettevoli, né pregiate. E suddivideva questo genere in due specie: l'una al tutto forte e gagliarda; disprezzatrice del disprezzo che le è portato universalmente, e spesso più lieta di questo, che se ella fosse onorata; diversa dagli altri non per sola necessità di natura, ma eziandio per volontà e di buon grado; rimota dalle speranze o dai piaceri del commercio degli uomini, e solitaria nel mezzo delle città, non meno perché fugge essa dall'altra gente, che per essere fuggita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di questa specie soggiungeva non si trovare se non rarissimi. Nella natura dell'altra, diceva essere congiunta e mista alla forza una sorta di debolezza e di timidità; in modo che essa natura combatte seco medesima. Perocché gli uomini di questa seconda specie, non essendo di volontà punto alieni dal conversare cogli altri, desiderando in molte e diverse cose di rendersi conformi o simili a quelli del primo genere, dolendosi nel proprio cuore della disistima in cui si veggono essere, e di parere da meno di uomini smisuratamente inferiori a se d'ingegno e d'animo; non vengono a capo, non ostante qualunque cura e diligenza vi pongano, di addestrarsi all'uso pratico della vita, né di rendersi nella conversazione tollerabili a se, non che altrui.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tali essere stati negli ultimi tempi, ed essere all'età nostra, se bene l'uno più, l'altro meno, non pochi degl'ingegni maggiori e più delicati. E per un esempio insigne, recava Gian Giacomo Rousseau; aggiungendo a questo un altro esempio, ricavato dagli antichi, cioè Virgilio: del quale nella Vita latina che porta il nome di Donato grammatico,(2)è riferito coll'autorità di Melisso pure grammatico, liberto di Mecenate, che egli fu nel favellare tardissimo, e poco diverso dagl'indotti. E che ciò sia vero, e che Virgilio, per la stessa maravigliosa finezza dell'ingegno, fosse poco atto a praticare cogli uomini, gli pareva si potesse raccorre molto probabilmente, sì dall'artificio sottilissimo e faticosissimo del suo stile, e sì dalla propria indole di quella poesia; come anche da ciò che si legge in sulla fine del secondo delle Georgiche.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dove il poeta, contro l'uso dei Romani antichi, e massimamente di quelli d'ingegno grande, si professa desideroso della vita oscura e solitaria; e questo in una cotal guisa, che si può comprendere che egli vi è sforzato dalla sua natura, anzi che inclinato; e che l'ama più come rimedio o rifugio, che come bene. E perciocché, generalmente parlando, gli uomini di questa e dell'altra specie, non sono avuti in pregio, se non se alcuni dopo morte, e quelli del secondo genere vivi, non che morti, sono in poco o niun conto; giudicava potersi affermare in universale, che ai nostri tempi, la stima comune degli uomini non si ottenga in vita con altro modo, che con discostarsi e tramutarsi di gran lunga dall'essere naturale. Oltre di questo, perciocché nei tempi presenti tutta, per dir così, la vita civile consiste nelle persone del primo genere, la natura del quale tiene come il mezzo tra quelle de' due rimanenti; conchiudeva che anche per questa via, come per altre mille, si può conoscere che oggidì l'uso, il maneggio, e la potestà delle cose, stanno quasi totalmente nelle mani della mediocrità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Distingueva ancora tre stati della vecchiezza considerata in rispetto alle altre età dell'uomo. Nei principii delle nazioni, quando di costumi e d'abito, tutte le età furono giuste e virtuose; e mentre la esperienza e la cognizione degli uomini e della vita, non ebbero per proprietà di alienare gli animi dall'onesto e dal retto; la vecchiezza fu venerabile sopra le altre età; perché colla giustizia e con simili pregi, allora comuni a tutte, concorreva in essa, come è natura che vi si trovi, maggior senno e prudenza che nelle altre. In successo di tempo, per lo contrario, corrotti e pervertiti i costumi, niuna età fu più vile ed abbominabile della vecchiezza; inclinata coll'affetto al male più delle altre, per la più lunga consuetudine, per la maggior conoscenza e pratica delle cose umane, per gli effetti dell'altrui malvagità, più lungamente e in maggior numero sopportati, e per quella freddezza che ella ha da natura; e nel tempo stesso impotente a operarlo, salvo colle calunnie, le frodi, le perfidie, le astuzie, le simulazioni, e in breve con quelle arti che tra le scellerate sono abbiettissime.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma poiché la corruttela delle nazioni ebbe trapassato ogni termine, e che il disprezzo della rettitudine e della virtù precorse negli uomini l'esperienza e la cognizione del mondo e del tristo vero; anzi, per dir così, l'esperienza e la cognizione precorsero l'età, e l'uomo già nella puerizia fu esperto, addottrinato e guasto; la vecchiezza divenne, non dico già venerabile, che da indi innanzi molto poche cose furono capaci di questo titolo, ma più tollerabile delle altre età. Perocché il fervore dell'animo e la gagliardia del corpo, che per l'addietro, giovando all'immaginativa, ed alla nobiltà dei pensieri, non di rado erano state in qualche parte cagione di costumi, di sensi e di opere virtuose; furono solamente stimoli e ministri del mal volere o del male operare, e diedero spirito e vivezza alla malvagità: la quale nel declinare degli anni, fu mitigata e sedata dalla freddezza del cuore, e dall'imbecillità delle membra; cose per altro più conducenti al vizio che alla virtù. Oltre che la stessa molta esperienza e notizia delle cose umane, divenute al tutto inamabili, fastidiose e vili; in luogo di volgere all'iniquità i buoni come per lo passato, acquistò forza di scemarne e talvolta spegnerne l'amore nei tristi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Laonde, in quanto ai costumi, parlando della vecchiezza a comparazione delle altre età, si può dire che ella fosse nei primi tempi, come è al buono il migliore; nei corrotti, come al cattivo il pessimo; nei seguenti e peggiori, al contrario. CAPITOLO QUINTO Ragionava spesso di quella qualità di amor proprio che oggi è detta egoismo, porgendosegli, credo io, frequentemente l'occasione di entrarne in parole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nella qual materia narrerò qualcuna delle sue sentenze. Diceva che oggidì, qualora ti è lodato alcuno, o vituperato, di probità o del contrario, da persona che abbia avuto a fare seco, o che di presente abbia; tu non ricevi di quel tale altra contezza, se non che questa persona che lo biasima o loda, è bene o male soddisfatta di lui: bene, se lo rappresenta per buono; male, se per malvagio. Negava che alcuno a questi tempi possa amare senza rivale; e dimandato del perché, rispondeva: perché certo l'amato o l'amata è rivale ardentissimo dell'amante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Facciamo caso, diceva, che tu richiegga di un piacere una qualsivoglia persona; della qual dimanda non ti si possa soddisfare senza incorrere nell'odio o nella mala volontà di un terzo; e questo terzo, tu e la persona richiesta, supponghiamo che in istato e in potere, siete tutti e tre uguali, poco più o meno. Io dico che verisimilmente la tua dimanda non ti verrà conseguita per nessun modo; posto eziandio che il gratificartene avesse dovuto obbligarti grandemente al gratificatore, e fargli anche più benevolo te, che inimico quel terzo. Ma dall'odio e dall'ira degli uomini si teme assai più che dall'amore e dalla gratitudine non si spera: e ragionevolmente: perché in generale si vede, che quelle due prime passioni operano più spesso, e nell'operare mostrano molto maggiore efficacia, che le contrarie.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La cagione è, che chi si sforza di nuocere a quelli che egli odia, e chi cerca vendetta, opera per se; chi si studia di giovare a quelli che egli ama, e chi rimerita i benefizi ricevuti, opera per gli amici e i benefattori. Diceva che universalmente gli ossequi e i servigi che si fanno agli altri con isperanze e disegni di utilità propria, rade volte conseguiscono il loro fine; perché gli uomini, massimamente oggi, che hanno più scienza e più senno che per l'addietro, sono facili a ricevere e difficili a rendere. Nondimeno, che di tali ossequi e servigi, quelli che sono prestati da alcuni giovani a vecchie ricche o potenti, ottengono il loro fine, non solo più spesse volte che gli altri, ma il più delle volte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Queste considerazioni infrascritte, che concernono principalmente i costumi moderni, mi ricordo averle udite dalla sua bocca. Oggi non è cosa alcuna che faccia vergogna appresso agli uomini usati e sperimentati nel mondo, salvo che il vergognarsi; né di cosa alcuna questi sì fatti uomini si vergognano, fuorché di questa, se a caso qualche volta v'incorrono. Maraviglioso potere è quel della moda: la quale, laddove le nazioni e gli uomini sono tenacissimi delle usanze in ogni altra cosa, e ostinatissimi a giudicare, operare e procedere secondo la consuetudine, eziandio contro ragione e con loro danno; essa sempre che vuole, in un tratto li fa deporre, variare, assumere usi, modi e giudizi, quando pur quello che abbandonano sia ragionevole, utile, bello e conveniente, e quello che abbracciano, il contrario.","NO"
"Leopardi_Giacomo-Operette_morali-1834","Leopardi Giacomo","Operette morali","1834","D'infinite cose che nella vita comune, o negli uomini particolari, sono ridicole veramente, è rarissimo che si rida; e se pure alcuno vi si prova, non gli venendo fatto di comunicare il suo riso agli altri, presto se ne rimane. All'incontro, di mille cose o gravissime o convenientissime, tutto giorno si ride, e con facilità grande se ne muovono le risa negli altri. Anzi le più delle cose delle quali si ride ordinariamente, sono tutt'altro che ridicole in effetto; e di moltissime si ride per questa cagione stessa, che elle non sono degne di riso o in parte alcuna o tanto che basti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Diciamo e udiamo dire a ogni tratto: i buoni antichi, i nostri buoni antenati; e uomo fatto all'antica, volendo dire uomo dabbene e da potersene fidare. Ciascuna generazione crede dall'una parte, che i passati fossero migliori dei presenti; dall'altra parte, che i popoli migliorino allontanandosi dal loro primo stato ogni giorno più; verso il quale se eglino retrocedessero, che allora senza dubbio alcuno peggiorerebbero. Certamente il vero non è bello.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nondimeno anche il vero può spesse volte porgere qualche diletto: e se nelle cose umane il bello è da preporre al vero, questo, dove manchi il bello, è da preferire ad ogni altra cosa. Ora nelle città grandi, tu sei lontano dal bello: perché il bello non ha più luogo nessuno nella vita degli uomini. Sei lontano anche dal vero: perché nelle città grandi ogni cosa è finta, o vana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di modo che ivi, per dir così, tu non vedi, non odi, non tocchi, non respiri altro che falsità, e questa brutta e spiacevole. Il che agli spiriti delicati si può dire che sia la maggior miseria del mondo. Quelli che non hanno necessità di provvedere essi medesimi ai loro bisogni, e però ne lasciano la cura agli altri, non possono per l'ordinario provvedere, o in guisa alcuna, o solo con grandissima difficoltà, e meno sufficientemente che gli altri, a un bisogno principalissimo che in ogni modo hanno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dico quello di occupare la vita: il quale è maggiore assai di tutti i bisogni particolari ai quali, occupandola, si provvede; e maggiore eziandio che il bisogno di vivere. Anzi il vivere, per se stesso, non è bisogno; perché disgiunto dalla felicità, non è bene. Dove che posta la vita, è sommo e primo bisogno il condurla con minore infelicità che si possa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora dall'una parte, la vita disoccupata o vacua, è infelicissima. Dall'altra parte, il modo di occupazione col quale la vita si fa manco infelice che con alcun altro, si è quello che consiste nel provvedere ai propri bisogni. Diceva che il costume di vendere e comperare uomini, era cosa utile al genere umano: e allegava che l'uso dell'innestare il vaiuolo venne in Costantinopoli, donde passò in Inghilterra, e di là nelle altre parti d'Europa, dalla Circassia; dove l'infermità del vaiuolo naturale, pregiudicando alla vita o alle forme dei fanciulli e dei giovani, danneggiava molto il mercato che fanno quei popoli delle loro donzelle.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Narrava di se medesimo, che quando prima uscì delle scuole ed entrò nel mondo, propose, come giovanetto inesperto e amico della verità, di non voler mai lodare né persona né cosa che gli occorresse nel commercio degli uomini, se non se qualora ella fosse tale, che gli paresse veramente lodevole. Ma che passato un anno, nel quale, mantenendo il proposito fatto, non gli venne lodata né cosa né persona alcuna; temendo non si dimenticare al tutto, per mancamento di esercizio, quello che nella rettorica non molto prima aveva imparato circa il genere encomiastico o lodativo, ruppe il proposito; e indi a poco se ne rimosse totalmente. CAPITOLO SESTO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Usava di farsi leggere quando un libro quando un altro, per lo più di scrittore antico; e interponeva alla lettura qualche suo detto, e quasi annotazioncella a voce, sopra questo o quel passo, di mano in mano. Udendo leggere nelle Vite dei filosofi scritte da Diogene Laerzio,(3)che interrogato Chilone in che differiscano gli addottrinati dagl'indotti, rispose che nelle buone speranze; disse: oggi è tutto l'opposto; perché gl'ignoranti sperano, e i conoscenti non isperano cosa alcuna. Similmente, leggendosi nelle dette Vite(4)come Socrate affermava essere al mondo un solo bene, e questo essere la scienza; e un solo male, e questo essere l'ignoranza; disse: della scienza e dell'ignoranza antica non so; ma oggi io volgerei questo detto al contrario.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nello stesso libro(5)riportandosi questo dogma della setta degli Egesiaci: il sapiente, che che egli si faccia, farà ogni cosa a suo beneficio proprio; disse: se tutti quelli che procedono in questo modo sono filosofi, oramai venga Platone, e riduca ad atto la sua repubblica in tutto il mondo civile. Commendava molto una sentenza di Bione boristenite, posta dal medesimo Laerzio,(6)che i più travagliati di tutti, sono quelli che cercano le maggiori felicità. E soggiungeva che, all'incontro, i più beati sono quelli che più si possono e sogliono pascere delle minime, e anco da poi che sono passate, rivolgerle e assaporarle a bell'agio colla memoria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Recava alle varie età delle nazioni civili quel verso greco che suona: i giovani fanno, i mezzani consultano, i vecchi desiderano; dicendo che in vero non rimane all'età presente altro che desiderio. A un passo di Plutarco,(7)che è trasportato da Marcello Adriani giovane in queste parole: molto meno arieno ancora gli Spartani patito l'insolenza e buffonerie di Stratocle: il quale avendo persuaso il popolo (ciò furono gli Ateniesi) a sacrificare come vincitore; che poi, sentito il vero della rotta, si sdegnava; disse: qual ingiuria riceveste da me, che seppi tenervi in festa ed in gioia per ispazio di tre giorni? soggiunse l'Ottonieri: il simile si potrebbe rispondere molto convenientemente a quelli che si dolgono della natura, gravandosi che ella, per quanto è in se, tenga celato a ciascuno il vero, e coperto con molte apparenze vane, ma belle e dilettevoli: che ingiuria vi fa ella a tenervi lieti per tre o quattro giorni?","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in altra occasione disse, potersi appropriare alla nostra specie universalmente, avendo rispetto agli errori naturali dell'uomo, quello che del fanciullo ridotto ingannevolmente a prendere la medicina, dice il Tasso: e da l'inganno suo vita riceve. Nei Paradossi di Cicerone(8)essendogli letto un luogo, che in volgare si ridurrebbe come segue: forse le voluttà fanno la persona migliore o più lodevole? e hacci per avventura alcuno che del goderle si magnifichi o pavoneggi?","NO"
"Leopardi_Giacomo-Operette_morali-1834","Leopardi Giacomo","Operette morali","1834","disse: caro Cicerone, che i moderni divengano per la voluttà o migliori o più lodevoli, non ardisco dire; ma più lodati, sì bene. Anzi hai da sapere che oggi questo solo cammino di lode si propongono e seguono quasi tutti i giovani; cioè quello che mena per le voluttà. Delle quali non pure si vantano, ottenendole, e ne fanno infinite novelle cogli amici e cogli strani, con chi vuole e con chi non vorrebbe udire; ma oltre di ciò, moltissime ne appetiscono e ne procacciano, non come voluttà, ma come cagione di lode e di fama, e come materia da gloriarsi; moltissime eziandio se ne attribuiscono o non ottenute, o anco pure non cercate, o finte del tutto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Notava nell'istoria che scrisse Arriano delle imprese di Alessandro Magno,(9)che alla giornata dell'Isso, Dario collocò i soldati mercenari greci nella fronte dell'esercito, e Alessandro i suoi mercenari pur greci alle spalle; e stimava che da questa circostanza sola senza più, si fosse potuto antivedere il successo della battaglia. Non riprendeva, anzi lodava ed amava, che gli scrittori ragionassero molto di se medesimi: perché diceva che in questo, sono quasi sempre e quasi tutti eloquenti, e hanno per l'ordinario lo stile buono e convenevole, eziandio contro il consueto o del tempo, o della nazione, o proprio loro. E ciò non essere maraviglia; poiché quelli che scrivono delle cose proprie, hanno l'animo fortemente preso e occupato dalla materia; non mancano mai né di pensieri né di affetti nati da essa materia e nell'animo loro stesso, non trasportati di altri luoghi, né bevuti da altre fonti, né comuni e triti, e con facilità si astengono dagli ornamenti frivoli in se, o che non fanno a proposito, dalle grazie e dalle bellezze false, o che hanno più apparenza che di sostanza, dall'affettazione, e da tutto quello che è fuori del naturale.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ed essere falsissimo che i lettori ordinariamente si curino poco di quello che gli scrittori dicono di se medesimi: prima, perché tutto quello che veramente è pensato e sentito dallo scrittore stesso, e detto con modo naturale e acconcio, genera attenzione, e fa effetto, poi, perché in nessun modo si rappresentano o discorrono con maggior verità ed efficacia le cose altrui, che favellando delle proprie: atteso che tutti gli uomini si rassomigliano tra loro, sì nelle qualità naturali, e sì negli accidenti, in quel che dipende dalla sorte; e che le cose umane, a considerarle in se stesse, si veggono molto meglio e con maggior sentimento che negli altri. In confermazione dei quali pensieri adduceva, tra le altre cose, l'aringa di Demostene per la Corona, dove l'oratore parlando di se continuamente, vince se medesimo di eloquenza: e Cicerone, al quale, il più delle volte, dove tocca le cose proprie, vien fatto altrettanto: il che si vede in particolare nella Miloniana, tutta maravigliosa, ma nel fine maravigliosissima, dove l'oratore introduce se stesso. Come similmente bellissimo ed eloquentissimo nelle orazioni del Bossuet sopra tutti gli altri luoghi, è quello dove chiudendo le lodi del Principe di Condé, il dicitore fa menzione della sua propria vecchiezza e vicina morte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Degli scritti di Giuliano imperatore, che in tutti gli altri è sofista, e spesso non tollerabile, il più giudizioso e più lodevole è la diceria che s'intitola Misopogone, cioè contro alla barba; dove risponde ai motti e alle maldicenze di quelli di Antiochia contro di lui. Nella quale operetta, lasciando degli altri pregi, egli non è molto inferiore a Luciano né di grazia comica, né di copia, acutezza e vivacità di sali, laddove in quella dei Cesari, pure imitativa di Luciano, è sgraziato, povero di facezie, ed oltre alla povertà, debole e quasi insulso. Tra gl'Italiani, che per altro sono quasi privi di scritture eloquenti, l'apologia che Lorenzino dei Medici scrisse per giustificazione propria, è un esempio di eloquenza grande e perfetta da ogni parte; e Torquato Tasso ancora è non di rado eloquente nelle altre prose, dove parla molto di se stesso, e quasi sempre eloquentissimo nelle lettere, dove non ragiona, si può dire, se non de' suoi propri casi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","CAPITOLO SETTIMO Si ricordano anche parecchi suoi motti e risposte argute: come fu quella ch'ei diede a un giovanetto, molto studioso delle lettere, ma poco esperto del mondo; il quale diceva, che dell'arte del governarsi nella vita sociale, e della cognizione pratica degli uomini, s'imparano cento fogli il dì. Rispose l'Ottonieri: ma il libro fa cinque milioni di fogli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A un altro giovane inconsiderato e temerario, il quale per ischermirsi da quelli che gli rimproveravano le male riuscite che faceva giornalmente, e gli scorni che riportava, era usato rispondere, che della vita non è da fare più stima che di una commedia; disse una volta l'Ottonieri: anche nella commedia è meglio riportare applausi che fischiate; e il commediante male instrutto nell'arte sua, o mal destro in esercitarla, all'ultimo si muore di fame. Preso dai sergenti della corte un ribaldo omicida, il quale per essere zoppo, commesso il misfatto, non era potuto fuggire; disse: vedete, amici, che la giustizia, se bene si dice che sia zoppa, raggiunge però il malfattore, se egli è zoppo. Viaggiando per l'Italia, essendogli detto, non so dove, da un cortigiano che lo voleva mordere: io ti parlerò schiettamente, se tu me ne dai licenza; rispose: anzi avrò caro assai di ascoltarti; perché viaggiando si cercano le cose rare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Costretto da non so quale necessità una volta, a chiedere danari in prestanza a uno, il quale scusandosi di non potergliene dare, concluse affermando, che se fosse stato ricco, non avrebbe avuto maggior pensiero che delle occorrenze degli amici; esso replicò: mi rincrescerebbe assai che tu stessi in pensiero per causa nostra. Prego Dio che non ti faccia mai ricco. Da giovane, avendo composto alcuni versi, e adoperatovi certe voci antiche; dicendogli una signora attempata, alla quale, richiesto da essa, li recitava, non li sapere intendere, perché quelle voci al tempo suo non correvano; rispose: anzi mi credeva che corressero; perché sono molto antiche.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di un avaro ricchissimo, al quale era stato fatto un furto di pochi danari, disse, che si era portato avaramente ancora coi ladri. Di un calcolatore, che sopra qualunque cosa gli veniva udita o veduta, si metteva a computare, disse: gli altri fanno le cose, e costui le conta. Ad alcuni antiquari che disputavano insieme dintorno a una figurina antica di Giove, formata di terra cotta; richiesto del suo parere; non vedete voi, disse, che questo è un Giove in Creta?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di uno sciocco il quale presumeva saper molto bene raziocinare, e ne' suoi discorsi, a ogni due parole, ricordava la logica; disse: questi è propriamente l'uomo definito alla greca; cioè un animale logico. Vicino a morte, compose esso medesimo questa inscrizione, che poi gli fu scolpita sopra la sepoltura. OSSA DI FILIPPO OTTONIERI NATO ALLE OPERE VIRTUOSE E ALLA GLORIA VISSUTO OZIOSO E DISUTILE E MORTO SENZA FAMA NON IGNARO DELLA NATURA NÉ DELLA FORTUNA SUA","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DI CRISTOFORO COLOMBO E DI PIETRO GUTIERREZ Colombo.Bella notte, amico. Gutierrez.Bella in verità: e credo che a vederla da terra, sarebbe più bella.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Colombo.Benissimo: anche tu sei stanco del navigare. Gutierrez.Non del navigare in ogni modo; ma questa navigazione mi riesce più lunga che io non aveva creduto e mi dà un poco di noia. Contuttociò non hai da pensare che io mi dolga di te, come fanno gli altri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anzi tieni per certo che qualunque deliberazione tu sia per fare intorno a questo viaggio, sempre ti seconderò, come per l'addietro, con ogni mio potere. Ma, così per via di discorso, vorrei che tu mi dichiarassi precisamente, con tutta sincerità, se ancora hai così per sicuro come a principio, di avere a trovar paese in questa parte del mondo; o se, dopo tanto tempo e tanta esperienza in contrario, cominci niente a dubitare. Colombo.Parlando schiettamente, e come si può con persona amica e segreta, confesso che sono entrato un poco in forse: tanto più che nel viaggio parecchi segni che mi avevano dato speranza grande, mi sono riusciti vani; come fu quel degli uccelli che ci passarono sopra, venendo da ponente, pochi dì poi che fummo partiti da Gomera, e che io stimai fossero indizio di terra poco lontana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Similmente, ho veduto di giorno in giorno che l'effetto non ha corrisposto a più di una congettura e più di un pronostico fatto da me innanzi che ci ponessimo in mare, circa a diverse cose che ci sarebbero occorse, credeva io, nel viaggio. Però vengo discorrendo, che come questi pronostici mi hanno ingannato, con tutto che mi paressero quasi certi; così potrebbe essere che mi riuscisse anche vana la congettura principale, cioè dell'avere a trovar terra di là dall'Oceano. Bene è vero che ella ha fondamenti tali, che se pure è falsa, mi parrebbe da un canto che non si potesse aver fede a nessun giudizio umano, eccetto che esso non consista del tutto in cose che si veggano presentemente e si tocchino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma da altro canto, considero che la pratica si discorda spesso, anzi il più delle volte, dalla speculazione: e anche dico fra me: che puoi tu sapere che ciascuna parte del mondo si rassomigli alle altre in modo, che essendo l'emisfero d'oriente occupato parte dalla terra e parte dall'acqua, seguiti che anche l'occidentale debba essere diviso tra questa e quella? che puoi sapere che non sia tutto occupato da un mare unico e immenso? o che invece di terra, o anco di terra e d'acqua, non contenga qualche altro elemento?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Dato che abbia terre e mari come l'altro, non potrebbe essere che fosse inabitato? anzi inabitabile? Facciamo che non sia meno abitato del nostro: che certezza hai tu che vi abbia creature razionali, come in questo?","YES"
"Leopardi_Giacomo-Operette_morali-1834","Leopardi Giacomo","Operette morali","1834","e quando pure ve ne abbia, come ti assicuri che sieno uomini, e non qualche altro genere di animali intellettivi? ed essendo uomini; che non sieno differentissimi da quelli che tu conosci? ponghiamo caso, molto maggiori di corpo, più gagliardi, più destri; dotati naturalmente di molto maggiore ingegno e spirito; anche, assai meglio inciviliti, e ricchi di molta più scienza ed arte?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Queste cose vengo pensando fra me stesso. E per verità, la natura si vede essere fornita di tanta potenza, e gli effetti di quella essere così vari e moltiplici, che non solamente non si può fare giudizio certo di quel che ella abbia operato ed operi in parti lontanissime e del tutto incognite al mondo nostro, ma possiamo anche dubitare che uno s'inganni di gran lunga argomentando da questo a quelle, e non sarebbe contrario alla verisimilitudine l'immaginare che le cose del mondo ignoto, o tutte o in parte, fossero maravigliose e strane a rispetto nostro. Ecco che noi veggiamo cogli occhi propri che l'ago in questi mari declina dalla stella per non piccolo spazio verso ponente: cosa novissima, e insino adesso inaudita a tutti i navigatori; della quale, per molto fantasticarne, io non so pensare una ragione che mi contenti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non dico per tutto questo, che si abbia a prestare orecchio alle favole degli antichi circa alle maraviglie del mondo sconosciuto, e di questo Oceano; come, per esempio, alla favola dei paesi narrati da Annone,(1)che la notte erano pieni di fiamme, e dei torrenti di fuoco che di là sboccavano nel mare: anzi veggiamo quanto sieno stati vani fin qui tutti i timori di miracoli e di novità spaventevoli, avuti dalla nostra gente in questo viaggio; come quando, al vedere quella quantità di alghe, che pareva facessero della marina quasi un prato, e c'impedivano alquanto l'andare innanzi, pensarono essere in sugli ultimi confini del mar navigabile. Ma voglio solamente inferire, rispondendo alla tua richiesta, che quantunque la mia congettura sia fondata in argomenti probabilissimi, non solo a giudizio mio, ma di molti geografi, astronomi e navigatori eccellenti, coi quali ne ho conferito, come sai, nella Spagna, nell'Italia e nel Portogallo; nondimeno potrebbe succedere che fallasse: perché, torno a dire, veggiamo che molte conclusioni cavate con ottimi discorsi, non reggono all'esperienza; e questo interviene più che mai, quando elle appartengano a cose intorno alle quali si ha pochissimo lume. Gutierrez.Di modo che tu, in sostanza, hai posto la tua vita, e quella de' tuoi compagni, in sul fondamento di una semplice opinione speculativa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Colombo.Così è: non posso negare. Ma, lasciando da parte che gli uomini tutto giorno si mettono a pericolo della vita con fondamenti più deboli di gran lunga, e per cose di piccolissimo conto, o anche senza pensarlo; considera un poco. Se al presente tu, ed io, e tutti i nostri compagni, non fossimo in su queste navi, in mezzo di questo mare, in questa solitudine incognita, in istato incerto e rischioso quanto si voglia; in quale altra condizione di vita ci troveremmo essere?","NO"
"Leopardi_Giacomo-Operette_morali-1834","Leopardi Giacomo","Operette morali","1834","in che saremmo occupati? in che modo passeremmo questi giorni? Forse più lietamente?","YES"
"Leopardi_Giacomo-Operette_morali-1834","Leopardi Giacomo","Operette morali","1834","o non saremmo anzi in qualche maggior travaglio o sollecitudine, ovvero pieni di noia? Che vuol dire uno stato libero da incertezza e pericolo? se contento e felice, quello è da preferire a qualunque altro; se tedioso e misero, non veggo a quale altro stato non sia da posporre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io non voglio ricordare la gloria e l'utilità che riporteremo, succedendo l'impresa in modo conforme alla speranza. Quando altro frutto non ci venga da questa navigazione, a me pare che ella ci sia profittevolissima in quanto che per un tempo essa ci tiene liberi dalla noia, ci fa cara la vita, ci fa pregevoli molte cose che altrimenti non avremmo in considerazione. Scrivono gli antichi, come avrai letto o udito, che gli amanti infelici, gittandosi dal sasso di Santa Maura (che allora si diceva di Leucade) giù nella marina, e scampandone; restavano, per grazia di Apollo, liberi dalla passione amorosa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io non so se egli si debba credere che ottenessero questo effetto; ma so bene che, usciti di quel pericolo, avranno per un poco di tempo, anco senza favore di Apollo, avuta cara la vita, che prima avevano in odio; o pure avuta più cara e più pregiata che innanzi. Ciascuna navigazione è, per giudizio mio, quasi un salto dalla rupe di Leucade, producendo le medesime utilità, ma più durevoli che quello non produrrebbe; al quale, per questo conto, ella è superiore assai. Credesi comunemente che gli uomini di mare e di guerra, essendo a ogni poco in pericolo di morire, facciano meno stima della vita propria, che non fanno gli altri della loro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io per lo stesso rispetto giudico che la vita si abbia da molto poche persone in tanto amore e pregio come da' navigatori e soldati. Quanti beni che, avendoli, non si curano, anzi quante cose che non hanno pur nome di beni, paiono carissime e preziosissime ai naviganti, solo per esserne privi! Chi pose mai nel numero dei beni umani l'avere un poco di terra che ti sostenga?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Niuno, eccetto i navigatori, e massimamente noi, che per la molta incertezza del successo di questo viaggio, non abbiamo maggior desiderio che della vista di un cantuccio di terra; questo è il primo pensiero che ci si fa innanzi allo svegliarci, con questo ci addormentiamo; e se pure una volta ci verrà scoperta da lontano la cima di un monte o di una foresta, o cosa tale, non capiremo in noi stessi dalla contentezza; e presa terra, solamente a pensare di ritrovarci in sullo stabile, e di potere andare qua e là camminando a nostro talento, ci parrà per più giorni essere beati. Gutierrez.Tutto cotesto è verissimo: tanto che se quella tua congettura speculativa riuscirà così vera come è la giustificazione dell'averla seguita, non potremo mancar di godere questa beatitudine un giorno o l'altro. Colombo.Io per me, se bene non mi ardisco più di promettermelo sicuramente, contuttociò spererei che fossimo per goderla presto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Da certi giorni in qua, lo scandaglio, come sai, tocca fondo; e la qualità di quella materia che gli vien dietro, mi pare indizio buono. Verso sera, le nuvole intorno al sole, mi si dimostrano d'altra forma e di altro colore da quelle dei giorni innanzi. L'aria, come puoi sentire, è fatta un poco più dolce e più tepida di prima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il vento non corre più, come per l'addietro, così pieno, né così diritto, né costante; ma piuttosto incerto, e vario, e come fosse interrotto da qualche intoppo. Aggiungi quella canna che andava in sul mare a galla, e mostra essere tagliata di poco; e quel ramicello di albero con quelle coccole rosse e fresche. Anche gli stormi degli uccelli, benché mi hanno ingannato altra volta, nondimeno ora sono tanti che passano, e così grandi; e moltiplicano talmente di giorno in giorno; che penso vi si possa fare qualche fondamento; massime che vi si veggono intramischiati alcuni uccelli che, alla forma, non mi paiono dei marittimi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","In somma tutti questi segni raccolti insieme, per molto che io voglia essere diffidente, mi tengono pure in aspettativa grande e buona. Gutierrez. Voglia Dio questa volta, ch'ella si verifichi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","ELOGIO DEGLI UCCELLI Amelio filosofo solitario, stando una mattina di primavera, co' suoi libri, seduto all'ombra di una sua casa in villa, e leggendo; scosso dal cantare degli uccelli per la campagna, a poco a poco datosi ad ascoltare e pensare, e lasciato il leggere; all'ultimo pose mano alla penna, e in quel medesimo luogo scrisse le cose che seguono. Sono gli uccelli naturalmente le più liete creature del mondo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non dico ciò in quanto se tu li vedi o gli odi, sempre ti rallegrano; ma intendo di essi medesimi in se, volendo dire che sentono giocondità e letizia più che alcuno altro animale. Si veggono gli altri animali comunemente seri e gravi; e molti di loro anche paiono malinconici: rade volte fanno segni di gioia, e questi piccoli e brevi; nella più parte dei loro godimenti e diletti, non fanno festa, né significazione alcuna di allegrezza; delle campagne verdi, delle vedute aperte e leggiadre, dei soli splendidi, delle arie cristalline e dolci, se anco sono dilettati, non ne sogliono dare indizio di fuori: eccetto che delle lepri si dice che la notte, ai tempi della luna, e massime della luna piena, saltano e giuocano insieme, compiacendosi di quel chiaro, secondo che scrive Senofonte. (1)Gli uccelli per lo più si dimostrano nei moti e nell'aspetto lietissimi; e non da altro procede quella virtù che hanno di rallegrarci colla vista, se non che le loro forme e i loro atti, universalmente, sono tali, che per natura dinotano abilità e disposizione speciale a provare godimento e gioia: la quale apparenza non è da riputare vana e ingannevole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Per ogni diletto e ogni contentezza che hanno, cantano; e quanto è maggiore il diletto o la contentezza, tanto più lena e più studio pongono nel cantare. E cantando buona parte del tempo, s'inferisce che ordinariamente stanno di buona voglia e godono. E se bene è notato che mentre sono in amore, cantano meglio, e più spesso, e più lungamente che mai; non è da credere però, che a cantare non li muovano altri diletti e altre contentezze fuori di queste dell'amore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Imperocché si vede palesemente che al dì sereno e placido cantano più che all'oscuro e inquieto: e nella tempesta si tacciono, come anche fanno in ciascuno altro timore che provano; e passata quella, tornano fuori cantando e giocolando gli uni cogli altri. Similmente si vede che usano di cantare in sulla mattina allo svegliarsi; a che sono mossi parte dalla letizia che prendono del giorno nuovo, parte da quel piacere che è generalmente a ogni animale sentirsi ristorati dal sonno e rifatti. Anche si rallegrano sommamente delle verzure liete, delle vallette fertili, delle acque pure e lucenti, del paese bello.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nelle quali cose è notabile che quello che pare ameno e leggiadro a noi, quello pare anche a loro; come si può conoscere dagli allettamenti coi quali sono tratti alle reti o alle panie, negli uccellari e paretai. Si può conoscere altresì dalla condizione di quei luoghi alla campagna, nei quali per l'ordinario è più frequenza di uccelli, e il canto loro assiduo e fervido. Laddove gli altri animali, se non forse quelli che sono dimesticati e usi a vivere cogli uomini, o nessuno o pochi fanno quello stesso giudizio che facciamo noi, dell'amenità e della vaghezza dei luoghi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E non è da maravigliarsene: perocché non sono dilettati se non solamente dal naturale. Ora in queste cose, una grandissima parte di quello che noi chiamiamo naturale, non è; anzi è piuttosto artificiale: come a dire, i campi lavorati, gli alberi e le altre piante educate e disposte in ordine, i fiumi stretti infra certi termini e indirizzati a certo corso, e cose simili, non hanno quello stato né quella sembianza che avrebbero naturalmente. In modo che la vista di ogni paese abitato da qualunque generazione di uomini civili, eziandio non considerando le città, e gli altri luoghi dove gli uomini si riducono a stare insieme; è cosa artificiata, e diversa molto da quella che sarebbe in natura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dicono alcuni, e farebbe a questo proposito, che la voce degli uccelli è più gentile e più dolce, e il canto più modulato, nelle parti nostre, che in quelle dove gli uomini sono selvaggi e rozzi; e conchiudono che gli uccelli, anco essendo liberi, pigliano alcun poco della civiltà di quegli uomini alle cui stanze sono usati. O che questi dicano il vero o no, certo fu notabile provvedimento della natura l'assegnare a un medesimo genere di animali il canto e il volo; in guisa che quelli che avevano a ricreare gli altri viventi colla voce, fossero per l'ordinario in luogo alto; donde ella si spandesse all'intorno per maggiore spazio, e pervenisse a maggior numero di uditori. E in guisa che l'aria, la quale si è elemento destinato al suono, fosse popolata di creature vocali e musiche.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Veramente molto conforto e diletto ci porge, e non meno, per mio parere, agli altri animali che agli uomini, l'udire il canto degli uccelli. E ciò credo io che nasca principalmente, non dalla soavità de' suoni quanta ella si sia, né dalla loro varietà, né dalla convenienza scambievole; ma da quella significazione di allegrezza che è contenuta per natura, sì nel canto in genere, e sì nel canto degli uccelli in ispecie. Il quale è, come a dire, un riso, che l'uccello fa quando egli si sente star bene e piacevolmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Onde si potrebbe dire in qualche modo, che gli uccelli partecipano del privilegio che ha l'uomo di ridere: il quale non hanno gli altri animali; e perciò pensarono alcuni che siccome l'uomo è definito per animale intellettivo o razionale, potesse non meno sufficientemente essere definito per animale risibile; parendo loro che il riso non fosse meno proprio e particolare all'uomo, che la ragione. Cosa certamente mirabile è questa, che nell'uomo, il quale infra tutte le creature è la più travagliata e misera, si trovi la facoltà del riso, aliena da ogni altro animale. Mirabile ancora si è l'uso che noi facciamo di questa facoltà: poiché si veggono molti in qualche fierissimo accidente, altri in grande tristezza d'animo, altri che quasi non serbano alcuno amore alla vita, certissimi della vanità di ogni bene umano, presso che incapaci di ogni gioia, e privi di ogni speranza; nondimeno ridere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anzi, quanto conoscono meglio la vanità dei predetti beni, e l'infelicità della vita; e quanto meno sperano, e meno eziandio sono atti a godere; tanto maggiormente sogliono i particolari uomini essere inclinati al riso. La natura del quale generalmente, e gl'intimi principii e modi, in quanto si è a quella parte che consiste nell'animo, appena si potrebbero definire e spiegare; se non se forse dicendo che il riso è specie di pazzia non durabile, o pure di vaneggiamento e delirio. Perciocché gli uomini, non essendo mai soddisfatti né mai dilettati veramente da cosa alcuna, non possono aver causa di riso che sia ragionevole e giusta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Eziandio sarebbe curioso a cercare, donde e in quale occasione più verisimilmente, l'uomo fosse recato la prima volta a usare e a conoscere questa sua potenza. Imperocché non è dubbio che esso nello stato primitivo e selvaggio, si dimostra per lo più serio, come fanno gli altri animali; anzi alla vista malinconico. Onde io sono di opinione che il riso, non solo apparisse al mondo dopo il pianto, della qual cosa non si può fare controversia veruna; ma che penasse un buono spazio di tempo a essere sperimentato e veduto primieramente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nel qual tempo, né la madre sorridesse al bambino, né questo riconoscesse lei col sorriso, come dice Virgilio. Che se oggi, almeno dove la gente è ridotta a vita civile, incominciano gli uomini a ridere poco dopo nati; fannolo principalmente in virtù dell'esempio, perché veggono altri che ridono. E crederei che la prima occasione e la prima causa di ridere, fosse stata agli uomini la ubbriachezza; altro effetto proprio e particolare al genere umano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Questa ebbe origine lungo tempo innanzi che gli uomini fossero venuti ad alcuna specie di civiltà; poiché sappiamo che quasi non si ritrova popolo così rozzo, che non abbia provveduto di qualche bevanda o di qualche altro modo da inebbriarsi, e non lo soglia usare cupidamente. Delle quali cose non è da maravigliare; considerando che gli uomini, come sono infelicissimi sopra tutti gli altri animali, eziandio sono dilettati più che qualunque altro, da ogni non travagliosa alienazione di mente, dalla dimenticanza di se medesimi, dalla intermissione, per dir così, della vita; donde o interrompendosi o per qualche tempo scemandosi loro il senso e il conoscimento dei propri mali, ricevono non piccolo benefizio. E in quanto al riso, vedesi che i selvaggi, quantunque di aspetto seri e tristi negli altri tempi, pure nell'ubbriachezza ridono profusamente; favellando ancora molto e cantando, contro al loro usato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma di queste cose tratterò più distesamente in una storia del riso, che ho in animo di fare: nella quale, cercato che avrò del nascimento di quello, seguiterò narrando i suoi fatti e i suoi casi e le sue fortune, da indi in poi, fino a questo tempo presente; nel quale egli si trova essere in dignità e stato maggiore che fosse mai; tenendo nelle nazioni civili un luogo, e facendo un ufficio, coi quali esso supplisce per qualche modo alle parti esercitate in altri tempi dalla virtù, dalla giustizia, dall'onore e simili; e in molte cose raffrenando e spaventando gli uomini dalle male opere. Ora conchiudendo del canto degli uccelli, dico, che imperocché la letizia veduta o conosciuta in altri, della quale non si abbia invidia, suole confortare e rallegrare; però molto lodevolmente la natura provvide che il canto degli uccelli, il quale è dimostrazione di allegrezza, e specie di riso, fosse pubblico; dove che il canto e il riso degli uomini, per rispetto al rimanente del mondo, sono privati: e sapientemente operò che la terra e l'aria fossero sparse di animali che tutto dì, mettendo voci di gioia risonanti e solenni, quasi applaudissero alla vita universale, e incitassero gli altri viventi ad allegrezza, facendo continue testimonianze, ancorché false, della felicità delle cose. E che gli uccelli sieno e si mostrino lieti più che gli altri animali, non è senza ragione grande.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché veramente, come ho accennato a principio, sono di natura meglio accomodati a godere e ad essere felici. Primieramente, non pare che sieno sottoposti alla noia. Cangiano luogo a ogni tratto; passano da paese a paese quanto tu vuoi lontano, e dall'infima alla somma parte dell'aria, in poco spazio di tempo, e con facilità mirabile; veggono e provano nella vita loro cose infinite e diversissime; esercitano continuamente il loro corpo; abbondano soprammodo della vita estrinseca.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tutti gli altri animali, provveduto che hanno ai loro bisogni, amano di starsene quieti e oziosi; nessuno, se già non fossero i pesci, ed eccettuati pure alquanti degl'insetti volatili, va lungamente scorrendo per solo diporto. Così l'uomo silvestre, eccetto per supplire di giorno in giorno alle sue necessità, le quali ricercano piccola e breve opera; ovvero se la tempesta, o alcuna fiera, o altra sì fatta cagione non lo caccia; appena è solito di muovere un passo: ama principalmente l'ozio e la negligenza: consuma poco meno che i giorni intieri sedendo neghittosamente in silenzio nella sua capannetta informe, o all'aperto, o nelle rotture e caverne delle rupi e dei sassi. Gli uccelli, per lo contrario, pochissimo soprastanno in un medesimo luogo; vanno e vengono di continuo senza necessità veruna; usano il volare per sollazzo; e talvolta, andati a diporto più centinaia di miglia dal paese dove sogliono praticare, il dì medesimo in sul vespro vi si riducono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche nel piccolo tempo che soprasseggono in un luogo, tu non li vedi stare mai fermi della persona; sempre si volgono qua e là, sempre si aggirano, si piegano, si protendono, si crollano, si dimenano; con quella vispezza, quell'agilità, quella prestezza di moti indicibile. In somma, da poi che l'uccello è schiuso dall'uovo, insino a quando muore, salvo gl'intervalli del sonno, non si posa un momento di tempo. Per le quali considerazioni parrebbe si potesse affermare, che naturalmente lo stato ordinario degli altri animali, compresovi ancora gli uomini, si è la quiete; degli uccelli, il moto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A queste loro qualità e condizioni esteriori corrispondono le intrinseche, cioè dell'animo; per le quali medesimamente sono meglio atti alla felicità che gli altri animali. Avendo l'udito acutissimo, e la vista efficace e perfetta in modo, che l'animo nostro a fatica se ne può fare una immagine proporzionata; per la qual potenza godono tutto giorno immensi spettacoli e variatissimi, e dall'alto scuoprono, a un tempo solo, tanto spazio di terra, e distintamente scorgono tanti paesi coll'occhio, quanti, pur colla mente, appena si possono comprendere dall'uomo in un tratto; s'inferisce che debbono avere una grandissima forza e vivacità, e un grandissimo uso d'immaginativa. Non di quella immaginativa profonda, fervida e tempestosa, come ebbero Dante, il Tasso; la quale è funestissima dote, e principio di sollecitudini e angosce gravissime e perpetue; ma di quella ricca, varia, leggera, instabile e fanciullesca; la quale si è larghissima fonte di pensieri ameni e lieti, di errori dolci, di vari diletti e conforti; e il maggiore e più fruttuoso dono di cui la natura sia cortese ad anime vive.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di modo che gli uccelli hanno di questa facoltà, in copia grande, il buono, e l'utile alla giocondità dell'animo, senza però partecipare del nocivo e penoso. E siccome abbondano della vita estrinseca, parimente sono ricchi della interiore: ma in guisa, che tale abbondanza risulta in loro benefizio e diletto, come nei fanciulli; non in danno e miseria insigne, come per lo più negli uomini. Perocché nel modo che l'uccello quanto alla vispezza e alla mobilità di fuori, ha col fanciullo una manifesta similitudine; così nelle qualità dell'animo dentro, ragionevolmente è da credere che lo somigli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","I beni della quale età se fossero comuni alle altre, e i mali non maggiori in queste che in quella; forse l'uomo avrebbe cagione di portare la vita pazientemente. A parer mio, la natura degli uccelli, se noi la consideriamo in certi modi, avanza di perfezione quelle degli altri animali. Per maniera di esempio, se consideriamo che l'uccello vince di gran lunga tutti gli altri nella facoltà del vedere e dell'udire, che secondo l'ordine naturale appartenente al genere delle creature animate, sono i sentimenti principali; in questo modo seguita che la natura dell'uccello sia cosa più perfetta che sieno le altre nature di detto genere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ancora, essendo gli altri animali, come è scritto di sopra, inclinati naturalmente alle quiete, e gli uccelli al moto; e il moto essendo cosa più viva che la quiete, anzi consistendo la vita nel moto, e gli uccelli abbondando di movimento esteriore più che veruno altro animale; e oltre di ciò, la vista e l'udito, dove essi eccedono tutti gli altri, e che maggioreggiano tra le loro potenze, essendo i due sensi più particolari ai viventi, come anche più vivi e più mobili, tanto in se medesimi, quanto negli abiti e altri effetti che da loro si producono nell'animale dentro e fuori; e finalmente stando le altre cose dette dinanzi; conchiudesi che l'uccello ha maggior copia di vita esteriore e interiore, che non hanno gli altri animali. Ora, se la vita è cosa più perfetta che il suo contrario, almeno nelle creature viventi; e se perciò la maggior copia di vita è maggiore perfezione; anche per questo modo seguita che la natura degli uccelli sia più perfetta. Al qual proposito non è da passare in silenzio che gli uccelli sono parimente acconci a sopportare gli estremi del freddo e del caldo; anche senza intervallo di tempo tra l'uno e l'altro: poiché veggiamo spesse volte che da terra, in poco più che un attimo, si levano su per l'aria insino a qualche parte altissima, che è come dire a un luogo smisuratamente freddo; e molti di loro, in breve tempo trascorrono volando diversi climi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In fine, siccome Anacreonte desiderava potersi trasformare in ispecchio per esser mirato continuamente da quella che egli amava, o in gonnellino per coprirla, o in unguento per ungerla, o in acqua per lavarla, o in fascia, che ella se lo stringesse al seno, o in perla da portare al collo, o in calzare, che almeno ella lo premesse col piede; similmente io vorrei, per un poco di tempo, essere convertito in uccello, per provare quella contentezza e letizia della loro vita. CANTICO DEL GALLO SILVESTRE Affermano alcuni maestri e scrittori ebrei, che tra il cielo e la terra, o vogliamo dire mezzo nell'uno e mezzo nell'altra, vive un certo gallo salvatico; il quale sta in sulla terra coi piedi, e tocca colla cresta e col becco il cielo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1)Questo gallo gigante, oltre a varie particolarità che di lui si possono leggere negli autori predetti, ha uso di ragione; o certo, come un pappagallo, è stato ammaestrato, non so da chi, a profferir parole a guisa degli uomini: perocché si è trovato in una cartapecora antica, scritto in lettera ebraica, e in lingua tra caldea, targumica, rabbinica, cabalistica e talmudica, un cantico intitolato, Scir detarnegòl bara letzafra, cioè Cantico mattutino del gallo silvestre: il quale, non senza fatica grande, né senza interrogare più d'un rabbino, cabalista, teologo, giurisconsulto e filosofo ebreo, sono venuto a capo d'intendere, e di ridurre in volgare come qui appresso si vede. Non ho potuto per ancora ritrarre se questo Cantico si ripeta dal gallo di tempo in tempo, ovvero tutte le mattine; o fosse cantato una volta sola; e chi l'oda cantare, o chi l'abbia udito; e se la detta lingua sia proprio la lingua del gallo, o che il Cantico vi fosse recato da qualche altra. Quanto si è al volgarizzamento infrascritto; per farlo più fedele che si potesse (del che mi sono anche sforzato in ogni altro modo), mi è paruto di usare la prosa piuttosto che il verso, se bene in cosa poetica.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lo stile interrotto, e forse qualche volta gonfio, non mi dovrà essere imputato; essendo conforme a quello del testo originale: il qual testo corrisponde in questa parte all'uso delle lingue, e massime dei poeti, d'oriente. Su, mortali, destatevi. Il dì rinasce: torna la verità in sulla terra, e partonsene le immagini vane.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sorgete; ripigliatevi la soma della vita; riducetevi dal mondo falso nel vero. Ciascuno in questo tempo raccoglie e ricorre coll'animo tutti i pensieri della sua vita presente; richiama alla memoria i disegni, gli studi e i negozi; si propone i diletti e gli affanni che gli sieno per intervenire nello spazio del giorno nuovo. E ciascuno in questo tempo è più desideroso che mai, di ritrovar pure nella sua mente aspettative gioconde, e pensieri dolci.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma pochi sono soddisfatti di questo desiderio: a tutti il risvegliarsi è danno. Il misero non è prima desto, che egli ritorna nelle mani dell'infelicità sua. Dolcissima cosa è quel sonno, a conciliare il quale concorse o letizia o speranza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'una e l'altra insino alla vigilia del dì seguente, conservasi intera e salva; ma in questa, o manca o declina. Se il sonno dei mortali fosse perpetuo, ed una cosa medesima colla vita; se sotto l'astro diurno, languendo per la terra in profondissima quiete tutti i viventi, non apparisse opera alcuna; non muggito di buoi per li prati, né strepito di fiere per le foreste, né canto di uccelli per l'aria, né sussurro d'api o di farfalle scorresse per la campagna; non voce, non moto alcuno, se non delle acque, del vento e delle tempeste, sorgesse in alcuna banda; certo l'universo sarebbe inutile; ma forse che vi si troverebbe o copia minore di felicità, o più di miseria, che oggi non vi si trova? Io dimando a te, o sole, autore del giorno e preside della vigilia: nello spazio dei secoli da te distinti e consumati fin qui sorgendo e cadendo, vedesti tu alcuna volta un solo infra i viventi essere beato?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Delle opere innumerabili dei mortali da te vedute finora, pensi tu che pur una ottenesse l'intento suo, che fu la soddisfazione, o durevole o transitoria, di quella creatura che la produsse? Anzi vedi tu di presente o vedesti mai la felicità dentro ai confini del mondo? in qual campo soggiorna, in qual bosco, in qual montagna, in qual valle, in qual paese abitato o deserto, in qual pianeta dei tanti che le tue fiamme illustrano e scaldano?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Forse si nasconde dal tuo cospetto, e siede nell'imo delle spelonche, o nel profondo della terra o del mare? Qual cosa animata ne partecipa; qual pianta o che altro che tu vivifichi; qual creatura provveduta o sfornita di virtù vegetative o animali? E tu medesimo, tu che quasi un gigante instancabile, velocemente, dì e notte, senza sonno né requie, corri lo smisurato cammino che ti è prescritto; sei tu beato o infelice?","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2) Mortali, destatevi. Non siete ancora liberi dalla vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Verrà tempo, che niuna forza di fuori, niuno intrinseco movimento, vi riscoterà dalla quiete del sonno; ma in quella sempre e insaziabilmente riposerete. Per ora non vi è concessa la morte: solo di tratto in tratto vi è consentita per qualche spazio di tempo una somiglianza di quella. Perocché la vita non si potrebbe conservare se ella non fosse interrotta frequentemente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Troppo lungo difetto di questo sonno breve e caduco, è male per se mortifero, e cagione di sonno eterno. Tal cosa è la vita, che a portarla, fa di bisogno ad ora ad ora, deponendola, ripigliare un poco di lena, e ristorarsi con un gusto e quasi una particella di morte. Pare che l'essere delle cose abbia per suo proprio ed unico obbietto il morire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non potendo morire quel che non era, perciò dal nulla scaturirono le cose che sono. Certo l'ultima causa dell'essere non è la felicità; perocché niuna cosa è felice. Vero è che le creature animate si propongono questo fine in ciascuna opera loro; ma da niuna l'ottengono: e in tutta la loro vita, ingegnandosi, adoperandosi e penando sempre, non patiscono veramente per altro; e non si affaticano, se non per giungere a questo solo intento della natura, che è la morte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A ogni modo, il primo tempo del giorno suol essere ai viventi il più comportabile. Pochi in sullo svegliarsi ritrovano nella loro mente pensieri dilettosi e lieti; ma quasi tutti se ne producono e formano di presente: perocché gli animi in quell'ora, eziandio senza materia alcuna speciale e determinata, inclinano sopra tutto alla giocondità, o sono disposti più che negli altri tempi alla pazienza dei mali. Onde se alcuno, quando fu sopraggiunto dal sonno, trovavasi occupato dalla disperazione; destandosi, accetta novamente nell'animo la speranza, quantunque ella in niun modo se gli convenga.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Molti infortuni e travagli propri, molte cause di timore e di affanno, paiono in quel tempo minori assai, che non parvero la sera innanzi. Spesso ancora, le angosce del dì passato sono volte in dispregio, e quasi per poco in riso come effetto di errori, e d'immaginazioni vane. La sera è comparabile alla vecchiaia; per lo contrario, il principio del mattino somiglia alla giovanezza: questo per lo più racconsolato e confidente; la sera trista, scoraggiata e inchinevole a sperar male.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma come la gioventù della vita intera, così quella che i mortali provano in ciascun giorno, è brevissima e fuggitiva; e prestamente anche il dì si riduce per loro in età provetta. Il fior degli anni, se bene è il meglio della vita, è cosa pur misera. Non per tanto, anche questo povero bene manca in sì piccolo tempo, che quando il vivente a più segni si avvede della declinazione del proprio essere, appena ne ha sperimentato la perfezione, né potuto sentire e conoscere pienamente le sue proprie forze, che già scemano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In qualunque genere di creature mortali, la massima parte del vivere è un appassire. Tanto in ogni opera sua la natura è intenta e indirizzata alla morte: poiché non per altra cagione la vecchiezza prevale sì manifestamente, e di sì gran lunga, nella vita e nel mondo. Ogni parte dell'universo si affretta infaticabilmente alla morte, con sollecitudine e celerità mirabile.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Solo l'universo medesimo apparisce immune dallo scadere e languire: perocché se nell'autunno e nel verno si dimostra quasi infermo e vecchio, nondimeno sempre alla stagione nuova ringiovanisce. Ma siccome i mortali, se bene in sul primo tempo di ciascun giorno racquistano alcuna parte di giovanezza, pure invecchiano tutto dì, e finalmente si estinguono; così l'universo, benché nel principio degli anni ringiovanisca, nondimeno continuamente invecchia. Tempo verrà, che esso universo, e la natura medesima, sarà spenta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E nel modo che di grandissimi regni ed imperi umani, e loro maravigliosi moti, che furono famosissimi in altre età, non resta oggi segno né fama alcuna; parimente del mondo intero, e delle infinite vicende e calamità delle cose create, non rimarrà pure un vestigio; ma un silenzio nudo, e una quiete altissima, empieranno lo spazio immenso. Così questo arcano mirabile e spaventoso dell'esistenza universale, innanzi di essere dichiarato né inteso, si dileguerà e perderassi. (3)","NO"
"Leopardi_Giacomo-Operette_morali-1834","Leopardi Giacomo","Operette morali","1834","FRAMMENTO APOCRIFO DI STRATONE DA LAMPSACO PREAMBOLO Questo Frammento, che io per passatempo ho recato dal greco in volgare, è tratto da un codice a penna che trovavasi alcuni anni sono, e forse ancora si trova, nella libreria dei monaci del monte Athos.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lo intitolo Frammento apocrifo perché, come ognuno può vedere, le cose che si leggono nel capitolo della fine del mondo, non possono essere state scritte se non poco tempo addietro; laddove Stratone da Lampsaco, filosofo peripatetico, detto il fisico, visse da trecento anni avanti l'era cristiana. È ben vero che il capitolo della origine del mondo concorda a un di presso con quel poco che abbiamo delle opinioni di quel filosofo negli scrittori antichi. E però si potrebbe credere che il primo capitolo, anzi forse ancora il principio dell'altro, sieno veramente di Stratone; il resto vi sia stato aggiunto da qualche dotto Greco non prima del secolo passato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Giudichino gli eruditi lettori. DELLA ORIGINE DEL MONDO Le cose materiali, siccome elle periscono tutte ed hanno fine, così tutte ebbero incominciamento.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma la materia stessa niuno incominciamento ebbe, cioè a dire che ella è per sua propria forza ab eterno. Imperocché se dal vedere che le cose materiali crescono e diminuiscono e all'ultimo si dissolvono, conchiudesi che elle non sono per se né ab eterno, ma incominciate e prodotte, per lo contrario quello che mai non cresce né scema e mai non perisce, si dovrà giudicare che mai non cominciasse e che non provenga da causa alcuna. E certamente in niun modo si potrebbe provare che delle due argomentazioni, se questa fosse falsa, quella fosse pur vera.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma poiché noi siamo certi quella esser vera, il medesimo abbiamo a concedere anco dell'altra. Ora noi veggiamo che la materia non si accresce mai di una eziandio menoma quantità, niuna anco menoma parte della materia si perde, in guisa che essa materia non è sottoposta a perire. Per tanto i diversi modi di essere della materia, i quali si veggono in quelle che noi chiamiamo creature materiali, sono caduchi e passeggeri; ma niun segno di caducità né di mortalità si scuopre nella materia universalmente, e però niun segno che ella sia cominciata, né che ad essere le bisognasse o pur le bisogni alcuna causa o forza fuori di se.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il mondo, cioè l'essere della materia in un cotal modo, è cosa incominciata e caduca. Ora diremo della origine del mondo. La materia in universale, siccome in particolare le piante e le creature animate, ha in se per natura una o più forze sue proprie, che l'agitano e muovono in diversissime guise continuamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Le quali forze noi possiamo congetturare ed anco denominare dai loro effetti, ma non conoscere in se, né scoprir la natura loro. Né anche possiamo sapere se quegli effetti che da noi si riferiscono a una stessa forza, procedano veramente da una o da più, e se per contrario quelle forze che noi significhiamo con diversi nomi, sieno veramente diverse forze, o pure una stessa. Siccome tutto dì nell'uomo con diversi vocaboli si dinota una sola passione o forza: per modo di esempio, l'ambizione, l'amor del piacere e simili, da ciascuna delle quali fonti derivano effetti talora semplicemente diversi, talora eziandio contrari a quei delle altre, sono in fatti una medesima passione, cioè l'amor di se stesso, il quale opera in diversi casi diversamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Queste forze adunque o si debba dire questa forza della materia, muovendola, come abbiamo detto, ed agitandola di continuo, forma di essa materia innumerabili creature, cioè la modifica in variatissime guise. Le quali creature, comprendendole tutte insieme, e considerandole siccome distribuite in certi generi e certe specie, e congiunte tra se con certi tali ordini e certe tali relazioni che provengono dalla loro natura, si chiamano mondo. Ma imperciocché la detta forza non resta mai di operare e di modificar la materia, però quelle creature che essa continuamente forma, essa altresì le distrugge, formando della materia loro nuove creature.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Insino a tanto che distruggendosi le creature individue, i generi nondimeno e le specie delle medesime si mantengono, o tutte o le più, e che gli ordini e le relazioni naturali delle cose non si cangiano o in tutto o nella più parte, si dice durare ancora quel cotal mondo. Ma infiniti mondi nello spazio infinito della eternità, essendo durati più o men tempo, finalmente sono venuti meno, perdutisi per li continui rivolgimenti della materia, cagionati dalla predetta forza, quei generi e quelle specie onde essi mondi si componevano, e mancate quelle relazioni e quegli ordini che li governavano. Né perciò la materia è venuta meno in qual si sia particella, ma solo sono mancati que' suoi tali modi di essere, succedendo immantinente a ciascuno di loro un altro modo, cioè un altro mondo, di mano in mano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DELLA FINE DEL MONDO Questo mondo presente del quale gli uomini sono parte, cioè a dir l'una delle specie delle quali esso è composto, quanto tempo sia durato fin qui, non si può facilmente dire, come né anche si può conoscere quanto tempo esso sia per durare da questo innanzi. Gli ordini che lo reggono paiono immutabili, e tali sono creduti, perciocché essi non si mutano se non che a poco a poco e con lunghezza incomprensibile di tempo, per modo che le mutazioni loro non cadono appena sotto il conoscimento, non che sotto i sensi dell'uomo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La quale lunghezza di tempo, quanta che ella si sia, è ciò non ostante menoma per rispetto alla durazione eterna della materia. Vedesi in questo presente mondo un continuo perire degl'individui ed un continuo trasformarsi delle cose da una in altra; ma perciocché la distruzione è compensata continuamente dalla produzione, e i generi si conservano, stimasi che esso mondo non abbia né sia per avere in se alcuna causa per la quale debba né possa perire, e che non dimostri alcun segno di caducità. Nondimeno si può pur conoscere il contrario, e ciò da più d'uno indizio, ma tra gli altri da questo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sappiamo che la terra, a cagione del suo perpetuo rivolgersi intorno al proprio asse, fuggendo dal centro le parti dintorno all'equatore, e però spingendosi verso il centro quelle dintorno ai poli, è cangiata di figura e continuamente cangiasi, divenendo intorno all'equatore ogni dì più ricolma, e per lo contrario intorno ai poli sempre più deprimendosi. Or dunque da ciò debbe avvenire che in capo di certo tempo, la quantità del quale, avvengaché sia misurabile in se, non può essere conosciuta dagli uomini, la terra si appiani di qua e di là dall'equatore per modo, che perduta al tutto la figura globosa, si riduca in forma di una tavola sottile ritonda. Questa ruota aggirandosi pur di continuo dattorno al suo centro, attenuata tuttavia più e dilatata, a lungo andare, fuggendo dal centro tutte le sue parti, riuscirà traforata nel mezzo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il qual foro ampliandosi a cerchio di giorno in giorno, la terra ridotta per cotal modo a figura di uno anello, ultimamente andrà in pezzi; i quali usciti della presente orbita della terra, e perduto il movimento circolare, precipiteranno nel sole o forse in qualche pianeta. Potrebbesi per avventura in confermazione di questo discorso addurre un esempio, io voglio dire dell'anello di Saturno, della natura del quale non si accordano tra loro i fisici. E quantunque nuova e inaudita, forse non sarebbe perciò inverisimile congettura il presumere che il detto anello fosse da principio uno dei pianeti minori destinati alla sequela di Saturno; indi appianato e poscia traforato nel mezzo per cagioni conformi a quelle che abbiamo dette della terra, ma più presto assai, per essere di materia forse più rara e più molle, cadesse dalla sua orbita nel pianeta di Saturno, dal quale colla virtù attrattiva della sua massa e del suo centro, sia ritenuto, siccome lo veggiamo essere veramente, dintorno a esso centro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E si potrebbe credere che questo anello, continuando ancora a rivolgersi, come pur fa, intorno al suo mezzo, che è medesimamente quello del globo di Saturno, sempre più si assottigli e dilati, e sempre si accresca quello intervallo che è tra esso e il predetto globo, quantunque ciò accada troppo più lentamente di quello che si richiederebbe a voler che tali mutazioni fossero potute notare e conoscere dagli uomini, massime così distanti. Queste cose, o seriamente o da scherzo, sieno dette circa all'anello di Saturno. Ora quel cangiamento che noi sappiamo essere intervenuto e intervenire ogni giorno alla figura della terra, non è dubbio alcuno che per le medesime cause non intervenga somigliantemente a quella di ciascun pianeta, comeché negli altri pianeti esso non ci sia così manifesto agli occhi come egli ci è pure in quello di Giove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né solo a quelli che a similitudine della terra si aggirano intorno al sole, ma il medesimo senza alcun fallo interviene ancora a quei pianeti che ogni ragion vuole che si credano essere intorno a ciascuna stella. Per tanto in quel modo che si è divisato della terra, tutti i pianeti in capo di certo tempo, ridotti per se medesimi in pezzi, hanno a precipitare gli uni nel sole, gli altri nelle stelle loro. Nelle quali fiamme manifesto è che non pure alquanti o molti individui, ma universalmente quei generi e quelle specie che ora si contengono nella terra e nei pianeti, saranno distrutte insino, per dir così, dalla stirpe.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E questo per avventura, o alcuna cosa a ciò somigliante, ebbero nell'animo quei filosofi, così greci come barbari, i quali affermarono dovere alla fine questo presente mondo perire di fuoco. Ma perciocché noi veggiano che anco il sole si ruota dintorno al proprio asse, e quindi il medesimo si dee credere delle stelle, segue che l'uno e le altre in corso di tempo debbano non meno che i pianeti venire in dissoluzione, e le loro fiamme dispergersi nello spazio. In tal guisa adunque il moto circolare delle sfere mondane, il quale è principalissima parte dei presenti ordini naturali, e quasi principio e fonte della conservazione di questo universo, sarà causa altresì della distruzione di esso universo e dei detti ordini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Venuti meno i pianeti, la terra, il sole e le stelle, ma non la materia loro, si formeranno di questa nuove creature, distinte in nuovi generi e nuove specie, e nasceranno per le forze eterne della materia nuovi ordini delle cose ed un nuovo mondo. Ma le qualità di questo e di quelli, siccome eziandio degl'innumerevoli che già furono e degli altri infiniti che poi saranno, non possiamo noi né pur solamente congetturare. DIALOGO DI TIMANDRO E DI ELEANDRO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Io ve lo voglio anzi debbo pur dire liberamente. La sostanza e l'intenzione del vostro scrivere e del vostro parlare, mi paiono molto biasimevoli. Eleandro.Quando non vi paia tale anche l'operare, io non mi dolgo poi tanto: perché le parole e gli scritti importano poco.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Nell'operare, non trovo di che riprendervi. So che non fate bene agli altri per non potere, e veggo che non fate male per non volere. Ma nelle parole e negli scritti, vi credo molto riprensibile; e non vi concedo che oggi queste cose importino poco; perché la nostra vita presente non consiste, si può dire, in altro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lasciamo le parole per ora, e diciamo degli scritti. Quel continuo biasimare e derider che fate la specie umana, primieramente è fuori di moda. Eleandro.Anche il mio cervello è fuori di moda.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E non è nuovo che i figliuoli vengano simili al padre. Timandro. Né anche sarà nuovo che i vostri libri, come ogni cosa contraria all'uso corrente, abbiano cattiva fortuna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Eleandro.Poco male. Non per questo andranno cercando pane in sugli usci. Timandro.Quaranta o cinquant'anni addietro, i filosofi solevano mormorare della specie umana; ma in questo secolo fanno tutto al contrario.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Eleandro.Credete voi che quaranta o cinquant'anni addietro, i filosofi, mormorando degli uomini, dicessero il falso o il vero? Timandro.Piuttosto e più spesso il vero che il falso. Eleandro.Credete che in questi quaranta o cinquant'anni, la specie umana sia mutata in contrario da quella che era prima?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Non credo; ma cotesto non monta nulla al nostro proposito. Eleandro.Perché non monta? Forse è cresciuta di potenza, o salita di grado; che gli scrittori d'oggi sieno costretti di adularla, o tenuti di riverirla?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Cotesti sono scherzi in argomento grave. Eleandro.Dunque tornando sul sodo, io non ignoro che gli uomini di questo secolo, facendo male ai loro simili secondo la moda antica, si sono pur messi a dirne bene, al contrario del secolo precedente. Ma io, che non fo male a simili né a dissimili, non credo essere obbligato a dir bene degli altri contro coscienza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Voi siete pure obbligato come tutti gli altri uomini, a procurar di giovare alla vostra specie. Eleandro.Se la mia specie procura di fare il contrario a me, non veggo come mi corra cotesto obbligo che voi dite. Ma ponghiamo che mi corra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che debbo io fare, se non posso? Timandro.Non potete, e pochi altri possono, coi fatti. Ma cogli scritti, ben potete giovare, e dovete.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E non si giova coi libri che mordono continuamente l'uomo in generale; anzi si nuoce assaissimo. Eleandro. Consento che non si giovi, e stimo che non si noccia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma credete voi che i libri possano giovare alla specie umana? Timandro.Non solo io, ma tutto il mondo lo crede. Eleandro.Che libri?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Di più generi; ma specialmente del morale. Eleandro.Questo non è creduto da tutto il mondo; perché io, fra gli altri, non lo credo; come rispose una donna a Socrate. Se alcun libro morale potesse giovare, io penso che gioverebbero massimamente i poetici: dico poetici, prendendo questo vocabolo largamente; cioè libri destinati a muovere la immaginazione; e intendo non meno di prose che di versi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora io fo poco stima di quella poesia che letta e meditata, non lascia al lettore nell'animo un tal sentimento nobile, che per mezz'ora, gl'impedisca di ammettere un pensier vile, e di fare un'azione indegna. Ma se il lettore manca di fede al suo principale amico un'ora dopo la lettura, io non disprezzo perciò quella tal poesia: perché altrimenti mi converrebbe disprezzare le più belle, più calde e più nobili poesie del mondo. Ed escludo poi da questo discorso i lettori che vivono in città grandi: i quali, in caso ancora che leggano attentamente, non possono essere giovati anche per mezz'ora, né molto dilettati né mossi, da alcuna sorta di poesia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro. Voi parlate, al solito vostro, malignamente, e in modo che date ad intendere di essere per l'ordinario molto male accolto e trattato dagli altri: perché questa il più delle volte è la causa del mal animo e del disprezzo che certi fanno professione di avere alla propria specie. Eleandro.Veramente io non dico che gli uomini mi abbiano usato ed usino molto buon trattamento: massime che dicendo questo, io mi spaccerei per esempio unico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né anche mi hanno fatto però gran male: perché, non desiderando niente da loro, né in concorrenza con loro, io non mi sono esposto alle loro offese più che tanto. Ben vi dico e vi accerto, che siccome io conosco e veggo apertissimamente di non saper fare una menoma parte di quello che si richiede a rendersi grato alle persone; e di essere quanto si possa mai dire inetto a conversare cogli altri, anzi alla stessa vita; per colpa o della mia natura o mia propria; però se gli uomini mi trattassero meglio di quello che fanno, io gli stimerei meno di quel che gli stimo. Timandro.Dunque tanto più siete condannabile: perché l'odio, e la volontà di fare, per dir così, una vendetta degli uomini, essendone stato offeso a torto, avrebbe qualche scusa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma l'odio vostro, secondo che voi dite, non ha causa alcuna particolare; se non forse un'ambizione insolita e misera di acquistar fama dalla misantropia, come Timone: desiderio abbominevole in se, alieno poi specialmente da questo secolo, dedito sopra tutto alla filantropia. Eleandro. Dell'ambizione non accade che io vi risponda; perché ho già detto che non desidero niente dagli uomini: e se questo non vi par credibile, benché sia vero; almeno dovete credere che l'ambizione non mi muova a scriver cose che oggi, come voi stesso affermate, partoriscono vituperio e non lode a chi le scrive.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dall'odio poi verso tutta la nostra specie, sono così lontano, che non solamente non voglio, ma non posso anche odiare quelli che mi offendono particolarmente; anzi sono del tutto inabile e impenetrabile all'odio. Il che non è piccola parte della mia tanta inettitudine a praticare nel mondo. Ma io non me ne posso emendare: perché sempre penso che comunemente, chiunque si persuade, con far dispiacere o danno a chicchessia, far comodo o piacere a se proprio; s'induce ad offendere; non per far male ad altri (che questo non è propriamente il fine di nessun atto o pensiero possibile), ma per far bene a se; il qual desiderio è naturale, e non merita odio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre ad ogni vizio o colpa che io veggo in altrui, prima di sdegnarmene, mi volgo a esaminare me stesso, presupponendo in me i casi antecedenti e le circostanze convenevoli a quel proposito; e trovandomi sempre o macchiato o capace degli stessi difetti, non mi basta l'animo d'irritarmene. Riserbo sempre l'adirarmi a quella volta che io vegga una malvagità che non possa aver luogo nella natura mia: ma fin qui non ne ho potuto vedere. Finalmente il concetto della vanità delle cose umane, mi riempie continuamente l'animo in modo, che non mi risolvo a mettermi per nessuna di loro in battaglia; e l'ira e l'odio mi paiono passioni molto maggiori e più forti, che non è conveniente alla tenuità della vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dall'animo di Timone al mio, vedete che diversità ci corre. Timone, odiando e fuggendo tutti gli altri, amava e accarezzava solo Alcibiade, come causa futura di molti mali alla loro patria comune. Io, senza odiarlo, avrei fuggito più lui che gli altri, ammoniti i cittadini del pericolo, e confortati a provvedervi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Alcuni dicono che Timone non odiava gli uomini, ma le fiere in sembianza umana. Io non odio né gli uomini né le fiere. Timandro.Ma né anche amate nessuno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Eleandro. Sentite, amico mio. Sono nato ad amare, ho amato, e forse con tanto affetto quanto può mai cadere in anima viva.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oggi, benché non sono ancora, come vedete, in età naturalmente fredda, né forse anco tepida; non mi vergogno a dire che non amo nessuno, fuorché me stesso, per necessità di natura, e il meno che mi è possibile. Contuttociò sono solito e pronto a eleggere di patire piuttosto io, che esser cagione di patimento agli altri. E di questo, per poca notizia che abbiate de' miei costumi, credo mi possiate essere testimonio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Non ve lo nego. Eleandro.Di modo che io non lascio di procurare agli uomini per la mia parte, posponendo ancora il rispetto proprio, quel maggiore, anzi solo bene che sono ridotto a desiderare per me stesso, cioè di non patire. Timandro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma confessate voi formalmente, di non amare né anche la nostra specie in comune? Eleandro.Sì, formalmente. Ma come tuttavia, se toccasse a me, farei punire i colpevoli, se bene io non gli odio; così, se potessi, farei qualunque maggior benefizio alla mia specie, ancorché io non l'ami.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Bene, sia così. Ma in fine, se non vi muovono ingiurie ricevute, non odio, non ambizione; che cosa vi muove a usare cotesto modo di scrivere? Eleandro.Diverse cose.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prima, l'intolleranza di ogni simulazione e dissimulazione: alle quali mi piego talvolta nel parlare, ma negli scritti non mai; perché spesso parlo per necessità, ma non sono mai costretto a scrivere; e quando avessi a dire quel che non penso, non mi darebbe un gran sollazzo a stillarmi il cervello sopra le carte. Tutti i savi si ridono di chi scrive latino al presente, che nessuno parla quella lingua, e pochi la intendono. Io non veggo come non sia parimente ridicolo questo continuo presupporre che si fa scrivendo e parlando, certe qualità umane che ciascun sa che oramai non si trovano in uomo nato, e certi enti razionali o fantastici, adorati già lungo tempo addietro, ma ora tenuti interamente per nulla e da chi gli nomina, e da chi gli ode a nominare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che si usino maschere e travestimenti per ingannare gli altri, o per non essere conosciuti; non mi pare strano: ma che tutti vadano mascherati con una stessa forma di maschere, e travestiti a uno stesso modo, senza ingannare l'un l'altro, e conoscendosi ottimamente tra loro; mi riesce una fanciullaggine. Cavinsi le maschere, si rimangano coi loro vestiti; non faranno minori effetti di prima, e staranno più a loro agio. Perché pur finalmente, questo finger sempre, ancorché inutile, e questo sempre rappresentare una persona diversissima dalla propria, non si può fare senza impaccio e fastidio grande.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se gli uomini dallo stato primitivo, solitario e silvestre, fossero passati alla civiltà moderna in un tratto, e non per gradi; crediamo noi che si troverebbero nelle lingue i nomi delle cose dette dianzi, non che nelle nazioni l'uso di ripetergli a ogni poco, e di farvi mille ragionamenti sopra? In verità quest'uso mi par come una di quelle cerimonie o pratiche antiche, alienissime dai costumi presenti, le quali contuttociò si mantengono, per virtù della consuetudine. Ma io che non mi posso adattare alle cerimonie, non mi adatto anche a quell'uso; e scrivo in lingua moderna, e non dei tempi troiani.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In secondo luogo; non tanto io cerco mordere ne' miei scritti la nostra specie, quanto dolermi del fato. Nessuna cosa credo sia più manifesta e palpabile, che l'infelicità necessaria di tutti i viventi. Se questa infelicità non è vera, tutto è falso, e lasciamo pur questo e qualunque altro discorso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se è vera, perché non mi ha da essere né pur lecito di dolermene apertamente e liberamente, e dire, io patisco? Ma se mi dolessi piangendo (e questa si è la terza causa che mi muove), darei noia non piccola agli altri, e a me stesso, senza alcun frutto. Ridendo dei nostri mali, trovo qualche conforto; e procuro di recarne altrui nello stesso modo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se questo non mi vien fatto, tengo pure per fermo che il ridere dei nostri mali sia l'unico profitto che se ne possa cavare, e l'unico rimedio che vi si trovi. Dicono i poeti che la disperazione ha sempre nella bocca un sorriso. Non dovete pensare che io non compatisca all'infelicità umana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma non potendovisi riparare con nessuna forza, nessuna arte, nessuna industria, nessun patto; stimo assai più degno dell'uomo, e di una disperazione magnanima, il ridere dei mali comuni; che il mettermene a sospirare, lagrimare e stridere insieme cogli altri, o incitandoli a fare altrettanto. In ultimo mi resta a dire, che io desidero quanto voi, e quanto qualunque altro, il bene della mia specie in universale; ma non lo spero in nessun modo; non mi so dilettare e pascere di certe buone aspettative, come veggo fare a molti filosofi in questo secolo; e la mia disperazione, per essere intera, e continua, e fondata in un giudizio fermo e in una certezza, non mi lascia luogo a sogni e immaginazioni liete circa il futuro, né animo d'intraprendere cosa alcuna per vedere di ridurle ad effetto. E ben sapete che l'uomo non si dispone a tentare quel che egli sa o crede non dovergli succedere, e quando vi si disponga, opera di mala voglia e con poca forza; e che scrivendo in modo diverso o contrario all'opinione propria, se questa fosse anco falsa, non si fa mai cosa degna di considerazione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Ma bisogna ben riformare il giudizio proprio quando sia diverso dal vero; come è il vostro. Eleandro.Io giudico quanto a me di essere infelice, e in questo so che non m'inganno. Se gli altri non sono, me ne congratulo seco loro con tutta l'anima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io sono anche sicuro di non liberarmi dall'infelicità, prima che io muoia. Se gli altri hanno diversa speranza di se, me ne rallegro similmente. Timandro.Tutti siamo infelici, e tutti sono stati: e credo non vorrete gloriarvi che questa vostra sentenza sia delle più nuove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma la condizione umana si può migliorare di gran lunga da quel che ella è, come è già migliorata indicibilmente da quello che fu. Voi mostrate non ricordarvi, o non volervi ricordare, che l'uomo è perfettibile. Eleandro.Perfettibile lo crederò sopra la vostra fede; ma perfetto, che è quel che importa maggiormente, non so quando l'avrò da credere né sopra la fede di chi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Non è giunto ancora alla perfezione, perché gli è mancato tempo; ma non si può dubitare che non vi sia per giungere. Eleandro.Né io ne dubito. Questi pochi anni che sono corsi dal principio del mondo al presente, non potevano bastare; e non se ne dee far giudizio dell'indole, del destino e delle facoltà dell'uomo: oltre che si sono avute altre faccende per le mani.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma ora non si attende ad altro che a perfezionare la nostra specie. Timandro.Certo vi si attende con sommo studio in tutto il mondo civile. E considerando la copia e l'efficacia dei mezzi, l'una e l'altra aumentate incredibilmente da poco in qua, si può credere che l'effetto si abbia veramente a conseguire fra più o meno tempo: e questa speranza è di non piccolo giovamento a cagione delle imprese e operazioni utili che ella promuove o partorisce.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Però se fu mai dannoso e riprensibile in alcun tempo, nel presente è dannosissimo e abbominevole l'ostentare cotesta vostra disperazione, e l'inculcare agli uomini la necessità della loro miseria, la vanità della vita, l'imbecillità e piccolezza della loro specie, e la malvagità della loro natura: il che non può fare altro frutto che prostrarli d'animo; spogliarli della stima di se medesimi, primo fondamento della vita onesta, della utile, della gloriosa; e distorli dal procurare il proprio bene. Eleandro.Io vorrei che mi dichiaraste precisamente, se vi pare che quello che io credo e dico intorno all'infelicità degli uomini, sia vero o falso. Timandro.Voi riponete mano alla vostra solita arme; e quando io vi confessi che quello che dite è vero, pensate vincere la questione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora io vi rispondo, che non ogni verità è da predicare a tutti, né in ogni tempo. Eleandro.Di grazia, soddisfatemi anche di un'altra domanda. Queste verità che io dico e non predico, sono nella filosofia, verità principali, o pure accessorie?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Timandro.Io, quanto a me, credo che sieno la sostanza di tutta la filosofia. Eleandro.Dunque s'ingannano grandemente quelli che dicono e predicano che la perfezione dell'uomo consiste nella conoscenza del vero, e tutti i suoi mali provengono dalle opinioni false e dalla ignoranza, e che il genere umano allora finalmente sarà felice, quando ciascuno o i più degli uomini conosceranno il vero e a norma di quello solo comporranno e governeranno la loro vita. E queste cose le dicono poco meno che tutti i filosofi antichi e moderni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ecco che a giudizio vostro, quelle verità che sono la sostanza di tutta la filosofia, si debbono occultare alla maggior parte degli uomini; e credo che facilmente consentireste che debbano essere ignorate o dimenticate da tutti: perché sapute, e ritenute nell'animo, non possono altro che nuocere. Il che è quanto dire che la filosofia si debba estirpare dal mondo. Io non ignoro che l'ultima conclusione che si ricava dalla filosofia vera e perfetta, si è, che non bisogna filosofare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dal che s'inferisce che la filosofia, primieramente è inutile, perché a questo effetto di non filosofare, non fa di bisogno esser filosofo; secondariamente è dannosissima, perché quella ultima conclusione non vi s'impara se non alle proprie spese, e imparata che sia, non si può mettere in opera; non essendo in arbitrio degli uomini dimenticare le verità conosciute, e deponendosi più facilmente qualunque altro abito che quello di filosofare. In somma la filosofia, sperando e promettendo a principio di medicare i nostri mali, in ultimo si riduce a desiderare invano di rimediare a se stessa. Posto tutto ciò, domando perché si abbia da credere che l'età presente sia più prossima e disposta alla perfezione che le passate.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Forse per la maggior notizia del vero; la quale si vede essere contrarissima alla felicità dell'uomo? O forse perché al presente alcuni pochi conoscono che non bisogna filosofare, senza che però abbiano facoltà di astenersene? Ma i primi uomini in fatti non filosofarono, e i selvaggi se ne astengono senza fatica.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quali altri mezzi o nuovi, o maggiori che non ebbero gli antenati, abbiamo noi, di approssimarci alla perfezione? Timandro. Molti, e di grande utilità: ma l'esporgli vorrebbe un ragionamento infinito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Eleandro.Lasciamoli da parte per ora: e tornando al fatto mio, dico, che se ne' miei scritti io ricordo alcune verità dure e triste, o per isfogo dell'animo, o per consolarmene col riso, e non per altro; io non lascio tuttavia negli stessi libri di deplorare, sconsigliare e riprendere lo studio di quel misero e freddo vero, la cognizione del quale è fonte o di noncuranza e infingardaggine, o di bassezza d'animo, iniquità e disonestà di azioni, e perversità di costumi: laddove, per lo contrario, lodo ed esalto quelle opinioni, benché false, che generano atti e pensieri nobili, forti, magnanimi, virtuosi, ed utili al ben comune o privato; quelle immaginazioni belle e felici, ancorché vane, che danno pregio alla vita; le illusioni naturali dell'animo; e in fine gli errori antichi, diversi assai dagli errori barbari; i quali solamente, e non quelli, sarebbero dovuti cadere per opera della civiltà moderna e della filosofia. Ma queste, secondo me, trapassando i termini (come è proprio e inevitabile alle cose umane); non molto dopo sollevati da una barbarie, ci hanno precipitati in un'altra, non minore della prima; quantunque nata dalla ragione e dal sapere, e non dall'ignoranza; e però meno efficace e manifesta nel corpo che nello spirito, men gagliarda nelle opere, e per dir così, più riposta ed intrinseca. In ogni modo, io dubito, o inclino piuttosto a credere, che gli errori antichi, quanto sono necessari al buono stato delle nazioni civili, tanto sieno, e ogni dì più debbano essere, impossibili a rinnovarveli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Circa la perfezione dell'uomo, io vi giuro, che se fosse già conseguita, avrei scritto almeno un tomo in lode del genere umano. Ma poiché non è toccato a me di vederla, e non aspetto che mi tocchi in mia vita, sono disposto di assegnare per testamento una buona parte della mia roba ad uso che quando il genere umano sarà perfetto, se gli faccia e pronuncisi pubblicamente un panegirico tutti gli anni; e anche gli sia rizzato un tempietto all'antica, o una statua, o quello che sarà creduto a proposito. IL COPERNICO Dialogo","NO"
"Leopardi_Giacomo-Operette_morali-1834","Leopardi Giacomo","Operette morali","1834","SCENA PRIMA L'Ora prima e il Sole Ora prima.Buon giorno, Eccellenza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sole.Sì: anzi buona notte. Ora prima.I cavalli sono in ordine. Sole.Bene.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora prima.La diana è venuta fuori da un pezzo. Sole.Bene: venga o vada a suo agio. Ora prima.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Che intende di dire vostra Eccellenza? Sole.Intendo che tu mi lasci stare. Ora prima.Ma, Eccellenza, la notte già è durata tanto che non può durare più; e se noi c'indugiassimo, vegga, Eccellenza, che poi non nascesse qualche disordine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sole.Nasca quello che vuole, che io non mi muovo. Ora prima.Oh, Eccellenza, che è cotesto? si sentirebbe ella male?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sole.No no, io non mi sento nulla; se non che io non mi voglio muovere: e però tu te ne andrai per le tue faccende. Ora prima.Come debbo io andare se non viene ella, ché io sono la prima Ora del giorno? e il giorno come può essere, se vostra Eccellenza non si degna, come è solita, di uscir fuori?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sole.Se non sarai del giorno, sarai della notte; ovvero le Ore della notte faranno l'uffizio doppio, e tu e le tue compagne starete in ozio. Perché, sai che è? io sono stanco di questo continuo andare attorno per far lume a quattro animaluzzi, che vivono in su un pugno di fango, tanto piccino, che io, che ho buona vista, non lo arrivo a vedere: e questa notte ho fermato di non volere altra fatica per questo; e che se gli uomini vogliono veder lume, che tengano i loro fuochi accesi, o provveggano in altro modo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora prima.E che modo, Eccellenza, vuole ella che ci trovino i poverini? E a dover poi mantenere le loro lucerne, o provvedere tante candele che ardano tutto lo spazio del giorno, sarà una spesa eccessiva. Che se fosse già ritrovato di fare quella certa aria da servire per ardere, e per illuminare le strade, le camere, le botteghe, le cantine e ogni cosa, e il tutto con poco dispendio; allora direi che il caso fosse manco male.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma il fatto è che ci avranno a passare ancora trecento anni, poco più o meno, prima che gli uomini ritrovino quel rimedio: e intanto verrà loro manco l'olio e la cera e la pece e il sego; e non avranno più che ardere. Sole.Andranno a caccia delle lucciole, e di quei vermicciuoli che splendono. Ora prima.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E al freddo come provvederanno? che senza quell'aiuto che avevano da vostra Eccellenza, non basterà il fuoco di tutte le selve a riscaldarli. Oltre che si morranno anco dalla fame, perché la terra non porterà più i suoi frutti.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E così, in capo a pochi anni, si perderà il seme di quei poveri animali: che quando saranno andati un pezzo qua e là per la Terra, a tastone, cercando di che vivere e di che riscaldarsi; finalmente, consumata ogni cosa che si possa ingoiare, e spenta l'ultima scintilla di fuoco, se ne morranno tutti al buio, ghiacciati come pezzi di cristallo di roccia. Sole.Che importa cotesto a me? che, sono io la balia del genere umano; o forse il cuoco, che gli abbia da stagionare e da apprestare i cibi?","YES"
"Leopardi_Giacomo-Operette_morali-1834","Leopardi Giacomo","Operette morali","1834","e che mi debbo io curare se certa poca quantità di creaturine invisibili, lontane da me i milioni delle miglia, non veggono, e non possono reggere al freddo, senza la luce mia? E poi, se io debbo anco servir, come dire, di stufa o di focolare a questa famiglia umana, è ragionevole, che volendo la famiglia scaldarsi, venga essa intorno del focolare, e non che il focolare vada dintorno alla casa. Per questo, se alla Terra fa di bisogno della presenza mia, cammini ella e adoprisi per averla: che io per me non ho bisogno di cosa alcuna dalla Terra, perché io cerchi di lei.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora prima.Vostra Eccellenza vuol dire, se io intendo bene, che quello che per lo passato ha fatto ella, ora faccia la Terra. Sole.Sì: ora e per l'innanzi sempre. Ora prima.Certo che vostra Eccellenza ha buona ragione in questo: oltre che ella può fare di se a suo modo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma pure contuttociò, si degni Eccellenza, di considerare quante cose belle è necessario che sieno mandate a male, volendo stabilire questo nuovo ordine. Il giorno non avrà più il suo bel carro dorato, co' suoi bei cavalli, che si lavavano alla marina: e per lasciare le altre particolarità, noi altre povere Ore non avremo più luogo in cielo, e di fanciulle celesti diventeremo terrene; se però, come io aspetto, non ci risolveremo piuttosto in fumo. Ma sia di questa parte come si voglia: il punto sarà di persuadere la Terra di andare attorno; che ha da esser difficile pure assai: perch'ella non ci è usata, e le dee parere strano di aver poi sempre a correre e affaticarsi tanto, non avendo mai dato un crollo da quel suo luogo insino a ora.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E se vostra Eccellenza adesso, per quel che pare, comincia a porgere un poco di orecchio alla pigrizia; io odo che la Terra non sia mica più inclinata alla fatica oggi che in altri tempi. Sole.Il bisogno, in questa cosa, la pungerà, e la farà balzare e correre quanto convenga. Ma in ogni modo, qui la via più spedita e la più sicura è di trovare un poeta ovvero un filosofo che persuada alla Terra di muoversi, o che quando altrimenti non la possa indurre, la faccia andar via per forza.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché finalmente il più di questa faccenda è in mano dei filosofi e dei poeti; anzi essi ci possono quasi il tutto. I poeti sono stati quelli che per l'addietro (perch'io era più giovane, e dava loro orecchio), con quelle belle canzoni, mi hanno fatto fare di buona voglia, come per un diporto, o per un esercizio onorevole, quella sciocchissima fatica di correre alla disperata, così grande e grosso come io sono, intorno a un granellino di sabbia. Ma ora che io sono maturo di tempo, e che mi sono voltato alla filosofia, cerco in ogni cosa l'utilità, e non il bello; e i sentimenti dei poeti, se non mi muovono lo stomaco, mi fanno ridere.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Voglio, per fare una cosa, averne buone ragioni, e che sieno di sostanza: e perché io non trovo nessuna ragione di anteporre alla vita oziosa e agiata la vita attiva; la quale non ti potria dar frutto che pagasse il travaglio, anzi solamente il pensiero (non essendoci al mondo un frutto che vaglia due soldi); perciò sono deliberato di lasciare le fatiche e i disagi agli altri, e io per la parte mia vivere in casa quieto e senza faccende. Questa mutazione in me, come ti ho detto, oltre a quel che ci ha cooperato l'età, l'hanno fatta i filosofi; gente che in questi tempi è cominciata a montare in potenza, e monta ogni giorno più. Sicché, volendo fare adesso che la Terra si muova, e che diasi a correre attorno in vece mia; per una parte veramente sarebbe a proposito un poeta più che un filosofo: perché i poeti, ora con una fola, ora con un'altra, dando ad intendere che le cose del mondo sieno di valuta e di peso, e che sieno piacevoli e belle molto, e creando mille speranze allegre, spesso invogliano gli altri di faticare; e i filosofi gli svogliano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma dall'altra parte, perché i filosofi sono cominciati a stare al di sopra, io dubito che un poeta non sarebbe ascoltato oggi dalla Terra, più di quello che fossi per ascoltarlo io; o che, quando fosse ascoltato, non farebbe effetto. E però sarà il meglio che noi ricorriamo a un filosofo: che se bene i filosofi ordinariamente sono poco atti, e meno inclinati, a muovere altri ad operare; tuttavia può essere che in questo caso così estremo, venga loro fatta cosa contraria al loro usato. Eccetto se la Terra non giudicherà che le sia più espediente di andarsene a perdizione, che avere a travagliarsi tanto: che io non direi però che ella avesse il torto: basta, noi vedremo quello che succederà.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque tu farai una cosa: tu te n'andrai là in Terra; o pure vi manderai l'una delle tue compagne, quella che tu vorrai: e se ella troverà qualcuno di quei filosofi che stia fuori di casa al fresco, speculando il cielo e le stelle; come ragionevolmente ne dovrà trovare, per la novità di questa notte così lunga; ella senza più, levatolo su di peso, se lo gitterà in sul dosso; e così torni, e me lo rechi insin qua: che io vedrò di disporlo a fare quello che occorre. Hai tu inteso bene? Ora prima.Eccellenza sì.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sarà servita. SCENA SECONDA Copernico in sul terrazzo di casa sua, guardando in cielo a levante, per mezzo d'un cannoncello di carta; perché non erano ancora inventati i cannocchiali.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gran cosa è questa. O che tutti gli oriuoli fallano, o il sole dovrebbe esser levato già e più di un'ora: e qui non si vede né pure un barlume in oriente; con tutto che il cielo sia chiaro e terso come uno specchio. Tutte le stelle risplendono come fosse la mezza notte.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Vattene ora all'Almagesto o al Sacrobosco, e dì che ti assegnino la cagione di questo caso. Io ho udito dire più volte della notte che Giove passò colla moglie d'Anfitrione: e così mi ricordo aver letto poco fa in un libro moderno di uno Spagnuolo, che i Peruviani raccontano che una volta, in antico, fu nel paese loro una notte lunghissima, anzi sterminata; e che alla fine il sole uscì fuori da un certo lago, che chiamano di Titicaca. Ma insino a qui ho pensato che queste tali, non fossero se non ciance; e io l'ho tenuto per fermo; come fanno tutti gli uomini ragionevoli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora che io m'avveggo che la ragione e la scienza non rilevano, a dir proprio, un'acca; mi risolvo a credere che queste e simili cose possano esser vere verissime: anzi io sono per andare a tutti i laghi e a tutti i pantani che io potrò, e vedere se io m'abbattessi a pescare il sole. Ma che è questo rombo che io sento, che par come delle ali di uno uccello grande? SCENA TERZA","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'Ora ultima e Copernico Ora ultima.Copernico, io sono l'Ora ultima. Copernico.L'ora ultima?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bene: qui bisogna adattarsi. Solo, se si può, dammi tanto di spazio, che io possa far testamento, e dare ordine a' fatti miei, prima di morire. Ora ultima.Che morire?","YES"
"Leopardi_Giacomo-Operette_morali-1834","Leopardi Giacomo","Operette morali","1834","io non sono già l'ora ultima della vita. Copernico. Oh, che sei tu dunque?","NO"
"Leopardi_Giacomo-Operette_morali-1834","Leopardi Giacomo","Operette morali","1834","l'ultima ora dell'ufficio del breviario? Ora ultima.Credo bene io, che cotesta ti sia più cara che l'altre, quando tu ti ritrovi in coro. Copernico.Ma come sai tu cotesto, che io sono canonico?","NO"
"Leopardi_Giacomo-Operette_morali-1834","Leopardi Giacomo","Operette morali","1834","E come mi conosci tu? che anche mi hai chiamato dianzi per nome. Ora ultima.Io ho preso informazione dell'esser tuo da certi ch'erano qua sotto, nella strada.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In breve, io sono l'ultima ora del giorno. Copernico.Ah, io ho inteso: la prima Ora è malata; e da questo è che il giorno non si vede ancora. Ora ultima.Lasciami dire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il giorno non è per aver luogo più, né oggi né domani né poi, se tu non provvedi. Copernico.Buono sarebbe cotesto; che toccasse a me il carico di fare il giorno. Ora ultima.Io ti dirò il come.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma la prima cosa, è di necessità che tu venga meco senza indugio a casa del Sole, mio padrone. Tu intenderai ora il resto per via; e parte ti sarà detto da sua Eccellenza, quando noi saremo arrivati. Copernico.Bene sta ogni cosa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma il cammino, se però io non m'inganno, dovrebbe esser lungo assai. E come potrò io portare tanta provvisione che mi basti a non morire affamato qualche anno prima di arrivare? Aggiungi che le terre di sua Eccellenza non credo io che producano di che apparecchiarmi solamente una colazione.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora ultima.Lascia andare cotesti dubbi. Tu non avrai a star molto in casa del Sole; e il viaggio si farà in un attimo; perché io sono uno spirito, se tu non sai. Copernico.Ma io sono un corpo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora ultima. Ben bene: tu non ti hai da impacciare di cotesti discorsi, che tu non sei già un filosofo metafisico. Vien qua: montami in sulle spalle; e lascia fare a me il resto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Copernico.Orsù: ecco fatto. Vediamo a che sa riuscire questa novità. SCENA QUARTA","NO"
"Leopardi_Giacomo-Operette_morali-1834","Leopardi Giacomo","Operette morali","1834","Copernico e il Sole Copernico.Illustrissimo Signore. Sole.Perdona, Copernico, se io non ti fo sedere; perché qua non si usano sedie.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma noi ci spacceremo tosto. Tu hai già inteso il negozio dalla mia fante. Io dalla parte mia, per quel che la fanciulla mi riferisce della tua qualità, trovo che tu sei molto a proposito per l'effetto che si ricerca.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Copernico.Signore, io veggo in questo negozio molte difficoltà. Sole.Le difficoltà non debbono spaventare un uomo della tua sorte. Anzi si dice che elle accrescono animo all'animoso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma quali sono poi, alla fine, coteste difficoltà? Copernico.Primieramente, per grande che sia la potenza della filosofia, non mi assicuro che ella sia grande tanto, da persuadere alla Terra di darsi a correre, in cambio di stare a sedere agiatamente; e darsi ad affaticare, in vece di stare in ozio: massime a questi tempi; che non sono già i tempi eroici. Sole.E se tu non la potrai persuadere, tu la sforzerai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Copernico.Volentieri, illustrissimo, se io fossi un Ercole, o pure almanco un Orlando; e non un canonico di Varmia. Sole.Che fa cotesto al caso? Non si racconta egli di un vostro matematico antico, il quale diceva che se gli fosse dato un luogo fuori del mondo, che stando egli in quello, si fidava di smuovere il cielo e la terra?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Or tu non hai a smuovere il cielo; ed ecco che ti ritrovi in un luogo che è fuor della Terra. Dunque, se tu non sei da meno di quell'antico, non dee mancare che tu non la possa muovere, voglia essa o non voglia. Copernico.Signor mio, cotesto si potrebbe fare: ma ci si richiederebbe una leva; la quale vorrebbe essere tanto lunga, che non solo io, ma vostra signoria illustrissima, quantunque ella sia ricca, non ha però tanto che bastasse a mezza la spesa della materia per farla, e della fattura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Un'altra difficoltà più grave è questa che io vi dirò adesso; anzi egli è come un groppo di difficoltà. La Terra insino a oggi ha tenuto la prima sede del mondo, che è a dire il mezzo; e (come voi sapete) stando ella immobile, e senza altro affare che guardarsi all'intorno, tutti gli altri globi dell'universo, non meno i più grandi che i più piccoli, e così gli splendenti come gli oscuri, le sono iti rotolandosi di sopra e di sotto e ai lati continuamente; con una fretta, una faccenda, una furia da sbalordirsi a pensarla. E così, dimostrando tutte le cose di essere occupate in servizio suo, pareva che l'universo fosse a somiglianza di una corte; nella quale la Terra sedesse come in un trono; e gli altri globi dintorno, in modo di cortigiani, di guardie, di servitori, attendessero chi ad un ministero e chi a un altro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sicché, in effetto, la Terra si è creduta sempre di essere imperatrice del mondo: e per verità, stando così le cose come sono state per l'addietro, non si può mica dire che ella discorresse male; anzi io non negherei che quel suo concetto non fosse molto fondato. Che vi dirò poi degli uomini? che riputandoci (come ci riputeremo sempre) più che primi e più che principalissimi tra le creature terrestri; ciascheduno di noi, se ben fosse un vestito di cenci e che non avesse un cantuccio di pan duro da rodere, si è tenuto per certo di essere uno imperatore; non mica di Costantinopoli o di Germania, ovvero della metà della Terra, come erano gl'imperatori romani, ma un imperatore dell'universo; un imperatore del sole, dei pianeti, di tutte le stelle visibili e non visibili; e causa finale delle stelle, dei pianeti, di vostra signoria illustrissima, e di tutte le cose.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma ora se noi vogliamo che la Terra si parta da quel suo luogo di mezzo; se facciamo che ella corra, che ella si voltoli, che ella si affanni di continuo, che eseguisca quel tanto, né più né meno, che si è fatto di qui addietro dagli altri globi; in fine, che ella divenga del numero dei pianeti; questo porterà seco che sua maestà terrestre, e le loro maestà umane, dovranno sgomberare il trono, e lasciar l'impero; restandosene però tuttavia co' loro cenci, e colle loro miserie, che non sono poche. Sole. Che vuol conchiudere in somma con cotesto discorso il mio don Niccola?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Forse ha scrupolo di coscienza, che il fatto non sia un crimenlese? Copernico.No, illustrissimo; perché né i codici, né il digesto, né i libri che trattano del diritto pubblico, né del diritto dell'Imperio, né di quel delle genti, o di quello della natura, non fanno menzione di questo crimenlese, che io mi ricordi. Ma voglio dire in sostanza, che il fatto nostro non sarà così semplicemente materiale, come pare a prima vista che debba essere; e che gli effetti suoi non apparterranno alla fisica solamente: perché esso sconvolgerà i gradi della dignità delle cose, e l'ordine degli enti; scambierà i fini delle creature; e per tanto farà un grandissimo rivolgimento anche nella metafisica, anzi in tutto quello che tocca alla parte speculativa del sapere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E ne risulterà che gli uomini, se pur sapranno o vorranno discorrere sanamente, si troveranno essere tutt'altra roba da quello che sono stati fin qui, o che si hanno immaginato di essere. Sole.Figliuol mio, coteste cose non mi fanno punto paura: ché tanto rispetto io porto alla metafisica, quanto alla fisica, e quanto anche all'alchimia, o alla negromantica, se tu vuoi. E gli uomini si contenteranno di essere quello che sono: e se questo non piacerà loro, andranno raziocinando a rovescio, e argomentando in dispetto della evidenza delle cose; come facilissimamente potranno fare; e in questo modo continueranno a tenersi per quel che vorranno, o baroni o duchi o imperatori o altro di più che si vogliano: che essi ne staranno più consolati, e a me con questi loro giudizi non daranno un dispiacere al mondo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Copernico.Orsù, lasciamo degli uomini e della Terra. Considerate, illustrissimo, quel ch'è ragionevole che avvenga degli altri pianeti. Che quando vedranno la Terra fare ogni cosa che fanno essi, e divenuta uno di loro, non vorranno più restarsene così lisci, semplici e disadorni, così deserti e tristi, come sono stati sempre; e che la Terra sola abbia quei tanti ornamenti: ma vorranno ancora essi i lor fiumi, i lor mari, le loro montagne, le piante e fra le altre cose i loro animali e abitatori; non vedendo ragione alcuna di dovere essere da meno della Terra in nessuna parte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ed eccovi un altro rivolgimento grandissimo nel mondo; e una infinità di famiglie e di popolazioni nuove, che in un momento si vedranno venir su da tutte le bande, come funghi. Sole.E tu le lascerai che vengano; e sieno quante sapranno essere: ché la mia luce e il calore basterà per tutte, senza che io cresca la spesa però; e il mondo avrà di che cibarle, vestirle, alloggiarle, trattarle largamente, senza far debito. Copernico.Ma pensi vostra signoria illustrissima un poco più oltre, e vedrà nascere ancora un altro scompiglio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che le stelle, vedendo che voi vi siete posto a sedere, e non già su uno sgabello, ma in trono; e che avete dintorno questa bella corte e questo popolo di pianeti; non solo vorranno sedere ancor esse e riposarsi, ma vorranno altresì regnare: e chi ha da regnare, ci hanno a essere i sudditi: però vorranno avere i loro pianeti, come avrete voi; ciascuna i suoi propri. I quali pianeti nuovi, converrà che sieno anche abitati e adorni come è la Terra. E qui non vi starò a dire del povero genere umano, divenuto poco più che nulla già innanzi, in rispetto a questo mondo solo; a che si ridurrà egli quando scoppieranno fuori tante migliaia di altri mondi, in maniera che non ci sarà una minutissima stelluzza della via lattea, che non abbia il suo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma considerando solamente l'interesse vostro, dico che per insino a ora voi siete stato, se non primo nell'universo, certamente secondo, cioè a dire dopo la Terra, e non avete avuto nessuno uguale; atteso che le stelle non si sono ardite di pareggiarvisi: ma in questo nuovo stato dell'universo avrete tanti uguali, quante saranno le stelle coi loro mondi. Sicché guardate che questa mutazione che noi vogliamo fare, non sia con pregiudizio della dignità vostra. Sole.Non hai tu a memoria quello che disse il vostro Cesare quando egli, andando per le Alpi, si abbattè a passare vicino a quella borgatella di certi poveri Barbari: che gli sarebbe piaciuto più se egli fosse stato il primo in quella borgatella, che di essere il secondo in Roma?","NO"
"Leopardi_Giacomo-Operette_morali-1834","Leopardi Giacomo","Operette morali","1834","E a me similmente dovrebbe piacer più di esser primo in questo mondo nostro, che secondo nell'universo. Ma non è l'ambizione quella che mi muove a voler mutare lo stato presente delle cose: solo è l'amor della quiete, o per dir più proprio, la pigrizia. In maniera che dell'avere uguali o non averne, e di essere nel primo luogo o nell'ultimo, io non mi curo molto: perché, diversamente da Cicerone, ho riguardo più all'ozio che alla dignità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Copernico.Cotesto ozio, illustrissimo, io per la parte mia, il meglio che io possa, m'ingegnerò di acquistarvelo. Ma dubito, anche riuscendo la intenzione, che esso non vi durerà gran tempo. E prima, io sono quasi certo che non passeranno molti anni, che voi sarete costretto di andarvi aggirando come una carrucola da pozzo, o come una macina; senza mutar luogo però.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Poi, sto con qualche sospetto che pure alla fine, in termine di più o men tempo, vi convenga anco tornare a correre: io non dico, intorno alla Terra; ma che monta a voi questo? e forse che quello stesso aggirarvi che voi farete, servirà di argomento per farvi anco andare. Basta, sia quello che si voglia; non ostante ogni malagevolezza e ogni altra considerazione, se voi perseverate nel proposito vostro, io proverò di servirvi; acciocché, se la cosa non mi verrà fatta, voi pensiate ch'io non ho potuto, e non diciate che io sono di poco animo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sole.Bene sta, Copernico mio: prova. Copernico.Ci resterebbe una certa difficoltà solamente. Sole.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Via, qual è? Copernico.Che io non vorrei, per questo fatto, essere abbruciato vivo, a uso della fenice: perché accadendo questo, io sono sicuro di non avere a risuscitare dalle mie ceneri come fa quell'uccello, e di non vedere mai più, da quell'ora innanzi, la faccia della signoria vostra. Sole.Senti, Copernico: tu sai che un tempo, quando voi altri filosofi non eravate appena nati, dico al tempo che la poesia teneva il campo, io sono stato profeta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Voglio che adesso tu mi lasci profetare per l'ultima volta, e che per la memoria di quella mia virtù antica, tu mi presti fede. Ti dico io dunque che forse dopo te, ad alcuni i quali approveranno quello che tu avrai fatto, potrà essere che tocchi qualche scottatura, o altra cosa simile; ma che tu per conto di questa impresa, a quel ch'io posso conoscere, non patirai nulla. E se tu vuoi essere più sicuro, prendi questo partito: il libro che tu scriverai a questo proposito, dedicarlo al papa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1)In questo modo, ti prometto che né anche hai da perdere il canonicato. DIALOGO DI PLOTINO E DI PORFIRIO Una volta essendo io Porfirio entrato in pensiero di levarmi la vita, Plotino se ne avvide: e venutomi innanzi improvvisamente, che io era in casa; e dettomi, non procedere sì fatto pensiero da discorso di mente sana, ma da qualche indisposizione malinconica; mi strinse che io mutassi paese.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Porfirio nella vita di Plotino. Il simile in quella di Porfirio scritta da Eunapio: il quale aggiunge che Plotino distese in un libro i ragionamenti avuti con Porfirio in quella occasione. Plotino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Porfirio, tu sai ch'io ti sono amico; e sai quanto: e non ti dei maravigliare se io vengo osservando i tuoi fatti e i tuoi detti e il tuo stato con una certa curiosità; perché nasce da questo, che tu mi stai sul cuore. Già sono più giorni che io ti veggo tristo e pensieroso molto; hai una certa guardatura, e lasci andare certe parole: in fine, senza altri preamboli e senza aggiramenti, io credo che tu abbi in capo una mala intenzione. Porfirio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come, che vuoi tu dire? Plotino. Una mala intenzione contro te stesso.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Il fatto è stimato cattivo augurio a nominarlo. Vedi, Porfirio mio, non mi negare il vero; non far questa ingiuria a tanto amore che noi ci portiamo insieme da tanto tempo. So bene che io ti fo dispiacere a muoverti questo discorso; e intendo che ti sarebbe stato caro di tenerti il tuo proposito celato: ma in cosa di tanto momento io non poteva tacere; e tu non dovresti avere a male di conferirla con persona che ti vuol tanto bene quanto a se stessa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Discorriamo insieme riposatamente, e andiamo pensando le ragioni: tu sfogherai l'animo tuo meco, ti dorrai, piangerai; che io merito da te questo: e in ultimo io non sono già per impedirti che tu non facci quello che noi troveremo che sia ragionevole, e di tuo utile. Porfirio. Io non ti ho mai disdetto cosa che tu mi domandassi, Plotino mio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ed ora confesso a te quello che avrei voluto tener segreto, e che non confesserei ad altri per cosa alcuna del mondo; dico che quel che tu immagini della mia intenzione, è la verità. Se ti piace che noi ci ponghiamo a ragionare sopra questa materia; benché l'animo mio ci ripugna molto, perché queste tali deliberazioni pare che si compiacciano di un silenzio altissimo, e che la mente in così fatti pensieri ami di essere solitaria e ristretta in se medesima più che mai; pure io sono disposto di fare anche di ciò a tuo modo. Anzi incomincerò io stesso; e ti dirò che questa mia inclinazione non procede da alcuna sciagura che mi sia intervenuta, ovvero che io aspetti che mi sopraggiunga: ma da un fastidio della vita, da un tedio che io provo, così veemente, che si assomiglia a dolore e a spasimo; da un certo non solamente conoscere, ma vedere, gustare, toccare la vanità di ogni cosa che mi occorre nella giornata.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di maniera che non solo l'intelletto mio, ma tutti i sentimenti, ancora del corpo, sono (per un modo di dire strano, ma accomodato al caso) pieni di questa vanità. E qui primieramente non mi potrai dire che questa mia disposizione non sia ragionevole: se bene io consentirò facilmente che ella in buona parte provenga da qualche mal essere corporale. Ma ella nondimeno è ragionevolissima: anzi tutte le altre disposizioni degli uomini fuori di questa, per le quali, in qualunque maniera, si vive, e stimasi che la vita e le cose umane abbiano qualche sostanza; sono, qual più qual meno, rimote dalla ragione, e si fondano in qualche inganno e in qualche immaginazione falsa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E nessuna cosa è più ragionevole che la noia. I piaceri sono tutti vani. Il dolore stesso, parlo di quel dell'animo, per lo più è vano: perché se tu guardi alla causa ed alla materia, a considerarla bene, ella è di poca realtà o di nessuna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il simile dico del timore; il simile della speranza. Solo la noia, la qual nasce sempre dalla vanità delle cose, non è mai vanità, non inganno; mai non è fondata in sul falso. E si può dire che, essendo tutto l'altro vano, alla noia riducasi, e in lei consista, quanto la vita degli uomini ha di sostanzievole e di reale.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Plotino. Sia così. Non voglio ora contraddirti sopra questa parte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma noi dobbiamo adesso considerare il fatto che tu vai disegnando: dico, considerarlo più strettamente, e in se stesso. Io non ti starò a dire che sia sentenza di Platone, come tu sai, che all'uomo non sia lecito, in guisa di servo fuggitivo, sottrarsi di propria autorità da quella quasi carcere nella quale egli si ritrova per volontà degli Dei; cioè privarsi della vita spontaneamente. Porfirio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ti prego, Plotino mio; lasciamo da parte adesso Platone, e le sue dottrine, e le sue fantasie. Altra cosa è lodare, commentare, difendere certe opinioni nelle scuole e nei libri; ed altra è seguitarle nell'uso pratico. Alla scuola e nei libri, siami stato lecito approvare i sentimenti di Platone e seguirli; poiché tale è l'usanza oggi: nella vita, non che gli approvi, io piuttosto gli abbomino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","So ch'egli si dice che Platone spargesse negli scritti suoi quelle dottrine della vita avvenire, acciocché gli uomini, entrati in dubbio e in sospetto circa lo stato loro dopo la morte; per quella incertezza, e per timore di pene e di calamità futura, si ritenessero nella vita dal fare ingiustizia e dalle altre male opere. (1)Che se io stimassi che Platone fosse stato autore di questi dubbi, e di queste credenze; e che elle fossero sue invenzioni; io direi: tu vedi, Platone, quanto o la natura o il fato o la necessità, o qual si sia potenza autrice e signora dell'universo, è stata ed è perpetuamente inimica alla nostra specie. Alla quale molte, anzi innumerabili ragioni potranno contendere quella maggioranza che noi, per altri titoli, ci arroghiamo di avere tra gli animali; ma nessuna ragione si troverà che le tolga quel principato che l'antichissimo Omero le attribuiva; dico il principato della infelicità.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tuttavia la natura ci destinò per medicina di tutti i mali la morte: la quale da coloro che non molto usassero il discorso dell'intelletto, saria poco temuta; dagli altri desiderata. E sarebbe un conforto dolcissimo nella vita nostra, piena di tanti dolori, l'aspettazione e il pensiero del nostro fine. Tu con questo dubbio terribile, suscitato da te nelle menti degli uomini, hai tolta da questo pensiero ogni dolcezza, e fattolo il più amaro di tutti gli altri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu sei cagione che si veggano gl'infelicissimi mortali temere più il porto che la tempesta, e rifuggire coll'animo da quel solo rimedio e riposo loro, alle angosce presenti e agli spasimi della vita. Tu sei stato agli uomini più crudele che il fato o la necessità o la natura. E non si potendo questo dubbio in alcun modo sciorre, né le menti nostre esserne liberate mai, tu hai recati per sempre i tuoi simili a questa condizione, che essi avranno la morte piena d'affanno, e più misera che la vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciocché per opera tua, laddove tutti gli altri animali muoiono senza timore alcuno, la quiete e la sicurtà dell'animo sono escluse in perpetuo dall'ultima ora dell'uomo. Questo mancava, o Platone, a tanta infelicità della specie umana. Lascio che quello effetto che ti avevi proposto, di ritenere gli uomini dalle violenze e dalle ingiustizie, non ti è venuto fatto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perocché quei dubbi e quelle credenze spaventano tutti gli uomini in sulle ore estreme, quando essi non sono atti a nuocere: nel corso della vita, spaventano frequentemente i buoni, i quali hanno volontà non di nuocere, ma di giovare; spaventano le persone timide, e le deboli di corpo, le quali alle violenze e alle iniquità non hanno né la natura inclinata, né sufficiente il cuore e la mano. Ma gli arditi, e i gagliardi, e quelli che poco sentono la potenza della immaginativa; in fine coloro ai quali in generalità si richiederebbe altro freno che della sola legge; non ispaventano esse, né tengono dal male operare: come noi veggiamo per gli esempi quotidianamente, e come la esperienza di tutti i secoli, da' tuoi dì per insino a oggi, fa manifesto. Le buone leggi, e più la educazione buona, e la cultura dei costumi e delle menti, conservano nella società degli uomini la giustizia e la mansuetudine: perocché gli animi dirozzati e rammorbiditi da un poco di civiltà, ed assuefatti a considerare alquanto le cose, e ad operare alcun poco l'intendimento; quasi di necessità e quasi sempre abborriscono dal por mano nelle persone e nel sangue dei compagni; sono per lo più alieni dal fare ad altri nocumento in qualunque modo; e rare volte e con fatica s'inducono a correre quei pericoli che porta seco il contravvenire alle leggi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non fanno già questo buono effetto le immaginazioni minacciose, e le opinioni triste di cose fiere e spaventevoli: anzi come suol fare la moltitudine e la crudeltà dei supplizi che si usino dagli stati, così ancora quelle accrescono, in un lato la viltà dell'animo, in un altro la ferocità; principali inimiche e pesti del consorzio umano. Ma tu hai posto ancora innanzi e promesso guiderdone ai buoni. Qual guiderdone?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Uno stato che ci apparisce pieno di noia, ed ancor meno tollerabile che questa vita. A ciascheduno è palese l'acerbità di que' tuoi supplicii; ma la dolcezza de' tuoi premii è nascosa, ed arcana, e da non potersi comprendere da mente d'uomo. Onde nessuna efficacia possono aver così fatti premii di allettarci alla rettitudine e alla virtù.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in vero, se molto pochi ribaldi, per timore di quel tuo spaventoso Tartaro si astengono da alcuna mala azione; mi ardisco io di affermare che mai nessun buono, in un suo menomo atto, si mosse a bene operare per desiderio di quel tuo Eliso. Che non può esso alla immaginazione nostra aver sembianza di cosa desiderabile. Ed oltre che di molto lieve conforto sarebbe eziandio la espettazione certa di questo bene, la quale speranza hai tu lasciato che ne possano avere anco i virtuosi e i giusti; se quel tuo Minosse e quello Eaco e Radamanto, giudici rigidissimi e inesorabili, non hanno a perdonare a qualsivoglia ombra o vestigio di colpa?","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quale uomo è che si possa sentire o credere così netto e puro come lo richiedi tu? Sicché il conseguimento di quella qual che si sia felicità viene a esser quasi impossibile: e non basterà la coscienza della più retta e della più travagliosa vita ad assicurare l'uomo in sull'ultimo, dalla incertezza del suo stato futuro, e dallo spavento dei gastighi. Così per le tue dottrine il timore, superata con infinito intervallo la speranza, è fatto signore dell'uomo: e il frutto di esse dottrine ultimamente è questo; che il genere umano, esempio mirabile d'infelicità in questa vita, si aspetta, non che la morte sia fine alle sue miserie, ma di avere a essere dopo quella, assai più infelice.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Con che tu hai vinto di crudeltà, non pur la natura e il fato, ma ogni tiranno più fiero, e ogni più spietato carnefice, che fosse al mondo. Ma con qual barbarie si può paragonare quel tuo decreto, che all'uomo non sia lecito di por fine a' suoi patimenti, ai dolori, alle angosce, vincendo l'orrore della morte e volontariamente privandosi dello spirito? Certo non ha luogo negli animali il desiderio di terminar la vita; perché le infelicità loro hanno più stretti confini che le infelicità dell'uomo: né avrebbe anco luogo il coraggio di estinguerla spontaneamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma se pur tali disposizioni cadessero nella natura dei bruti, nessuno impedimento avrebbero essi al poter morire; nessun divieto, nessun dubbio torrebbe loro la facoltà di sottrarsi dai loro mali. Ecco che tu ci rendi anco in questa parte, inferiori alle bestie: e quella libertà che avrebbero i bruti se loro accadesse di usarla; quella che la natura stessa, tanto verso noi avara, non ci ha negata; vien manco per tua cagione nell'uomo. In guisa che quel solo genere di viventi che si trova esser capace del desiderio della morte, quello solo non abbia in sua mano il morire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La natura, il fato e la fortuna ci flagellano di continuo sanguinosamente, con istrazio nostro e dolore inestimabile: tu accorri, e ci annodi strettamente le braccia, e incateni i piedi; sicché non ci sia possibile né schermirci né ritrarci indietro dai loro colpi. In vero, quando io considero la grandezza della infelicità umana, io penso che di quella si debbano più che veruna altra cosa, incolpare le tue dottrine; e che si convenga agli uomini, assai più dolersi di te che della natura. La quale se bene, a dir vero, non ci destinò altra vita che infelicissima; da altro lato però ci diede il poter finirla ogni volta che ci piacesse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E primieramente non si può mai dire che sia molto grande quella miseria la quale, solo che io voglia, può di durazione esser brevissima: poi, quando ben la persona in effetto non si risolvesse a lasciar la vita, il pensiero solo di potere ad ogni sua voglia sottrarsi dalla miseria, saria tal conforto e tale alleggerimento di qualunque calamità, che per virtù di esso, tutte riuscirebbero facili a sopportare. Di modo che la gravezza intollerabile della infelicità nostra, non da altro principalmente si dee riconoscere, che da questo dubbio di poter per avventura, troncando volontariamente la propria vita, incorrere in miseria maggiore che la presente. Né solo maggiore, ma di tanto ineffabile atrocità e lunghezza, che posto che il presente sia certo, e quelle pene incerte, nondimeno ragionevolmente debba il timore di quelle, senza proporzione o comparazione alcuna, prevalere al sentimento di ogni qual si voglia male di questa vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il qual dubbio, o Platone, ben fu a te agevole a suscitare; ma prima sarà venuta meno la stirpe degli uomini, che egli sia risoluto. Però nessuna cosa nacque, nessuna è per nascere in alcun tempo, così calamitosa e funesta alla specie umana, come l'ingegno tuo. Queste cose io direi, se credessi che Platone fosse stato autore o inventore di quelle dottrine; che io so benissimo che non fu.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma in ogni modo, sopra questa materia s'è detto abbastanza, e io vorrei che noi la ponessimo da canto. Plotino. Porfirio, veramente, io amo Platone, come tu sai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma non è già per questo, che io voglia discorrere per autorità; massimamente poi teco e in una questione tale: ma io voglio discorrere per ragione. E se ho toccato così alla sfuggita quella tal sentenza platonica, io l'ho fatto più per usare come una sorta di proemio, che per altro. E ripigliando il ragionamento ch'io aveva in animo, dico che non Platone o qualche altro filosofo solamente, ma la natura stessa par che c'insegni che il levarci dal mondo di mera volontà nostra, non sia cosa lecita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non accade che io mi distenda circa questo articolo: perché se tu penserai un poco, non può essere che tu non conosca da te medesimo che l'uccidersi di propria mano senza necessità, è contro natura. Anzi, per dir meglio, è l'atto più contrario a natura, che si possa commettere. Perché tutto l'ordine delle cose saria sovvertito, se quelle si distruggessero da se stesse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E par che abbia repugnanza che uno si vaglia della vita a spegnere essa vita, che l'essere ci serva al non essere. Oltre che se pur cosa alcuna ci è ingiunta e comandata dalla natura, certo ci comanda ella strettissimamente e sopra tutto, e non solo agli uomini, ma parimente a qualsivoglia creatura dell'universo, di attendere alla conservazione propria, e di procurarla in tutti i modi; ch'è il contrario appunto dell'uccidersi. E senza altri argomenti, non sentiamo noi che la inclinazione nostra da per se stessa ci tira, e ci fa odiare la morte, e temerla, ed averne orrore, anche a dispetto nostro?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Or dunque, poiché questo atto dell'uccidersi, è contrario a natura; e tanto contrario quanto noi veggiamo; io non mi saprei risolvere che fosse lecito. Porfirio. Io ho considerata già tutta questa parte: che, come tu hai detto, è impossibile che l'animo non la scorga, per ogni poco che uno si fermi a pensare sopra questo proposito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mi pare che alle tue ragioni si possa rispondere con molte altre, e in più modi: ma studierò d'esser breve. Tu dubiti se ci sia lecito di morire senza necessità: io ti domando se ci è lecito di essere infelici. La natura vieta l'uccidersi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Strano mi riuscirebbe che non avendo ella o volontà o potere di farmi né felice né libero da miseria, avesse facoltà di obbligarmi a vivere. Certo se la natura ci ha ingenerato amore della conservazione propria, e odio della morte; essa non ci ha dato meno odio della infelicità, e amore del nostro meglio; anzi tanto maggiori e tanto più principali queste ultime inclinazioni che quelle, quanto che la felicità è il fine di ogni nostro atto, e di ogni nostro amore e odio; e che non si fugge la morte, né la vita si ama, per se medesima, ma per rispetto e amore del nostro meglio, e odio del male e del danno nostro. Come dunque può esser contrario alla natura, che io fugga la infelicità in quel solo modo che hanno gli uomini di fuggirla?","YES"
"Leopardi_Giacomo-Operette_morali-1834","Leopardi Giacomo","Operette morali","1834","che è quello di tormi dal mondo: perché mentre son vivo, io non la posso schifare. E come sarà vero che la natura mi vieti di appigliarmi alla morte, che senza alcun dubbio è il mio meglio; e di ripudiar la vita, che manifestamente mi viene a esser dannosa e mala; poiché non mi può valere ad altro che a patire, e a questo per necessità mi vale e mi conduce in fatto? Plotino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A ogni modo queste cose non mi persuadono che l'uccidersi da se stesso non sia contro natura: perché il senso nostro porta troppo manifesta contrarietà e abborrimento alla morte: e noi veggiamo che le bestie; le quali (quando non sieno forzate dagli uomini o sviate) operano in ogni cosa naturalmente; non solo non vengono mai a questo atto, ma eziandio per quanto che sieno tribolate e misere, se ne dimostrano alienissime. E in fine non si trova, se non fra gli uomini soli qualcuno che lo commette: e non mica fra quelle genti che hanno un modo di vivere naturale; che di queste non si troverà niuno che non lo abbomini, se pur ne avrà notizia o immaginazione alcuna; ma solo fra queste nostre alterate e corrotte, che non vivono secondo natura. Porfirio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Orsù, io ti voglio concedere anco, che questa azione sia contraria a natura, come tu vuoi. Ma che val questo; se noi non siamo creature naturali, per dir così? intendo degli uomini inciviliti.","YES"
"Leopardi_Giacomo-Operette_morali-1834","Leopardi Giacomo","Operette morali","1834","(2)Paragonaci, non dico ai viventi di ogni altra specie che tu vogli, ma a quelle nazioni là delle parti dell'India e della Etiopia, le quali, come si dice, ancora serbano quei costumi primitivi e silvestri; e a fatica ti parrà che si possa dire, che questi uomini e quelli sieno creature di una specie medesima. E questa nostra, come a dire, trasformazione; e questa mutazion di vita, e massimamente d'animo; io quanto a me, ho avuto sempre per fermo che non sia stata senza infinito accrescimento d'infelicità. Certo che quelle genti salvatiche non sentono mai desiderio di finir la vita; né anco va loro per la fantasia che la morte si possa desiderare: dove che gli uomini costumati a questo modo nostro e, come diciamo, civili, la desiderano spessissime volte, e alcune se la procacciano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ora, se è lecito all'uomo incivilito, e vivere contro natura, e contro natura essere così misero; perché non gli sarà lecito morire contro natura? essendo che da questa infelicità nuova, che risulta a noi dall'alterazione dello stato, non ci possiamo anco liberare altrimenti, che colla morte. Che quanto a ritornarci in quello stato primo, e alla vita disegnataci dalla natura; questo non si potrebbe appena, e in nessun modo forse, circa l'estrinseco; e per rispetto all'intrinseco, che è quello che più rileva, senza alcun dubbio sarebbe impossibile affatto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Qual cosa è manco naturale della medicina? così di quella che si esercita con la mano, come di quella che opera per via di farmachi. Che l'una e l'altra, la più parte, sì nelle operazioni che fanno, e sì nelle materie, negli strumenti e nei modi che usano, sono lontanissime dalla natura: e i bruti e gli uomini selvaggi non le conoscono.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nondimeno, perocché ancora i morbi ai quali esse intendono di rimediare, sono fuor di natura, e non hanno luogo se non per cagione della civiltà, cioè della corruttela del nostro stato; perciò queste tali arti, benché non sieno naturali, sono e si stimano opportune, e anco necessarie. Così questo atto dell'uccidersi, il quale ci libera dalla infelicità recataci dalla corruzione, perché sia contrario alla natura, non seguita che sia biasimevole: bisognando a mali non naturali, rimedio non naturale. E saria pur duro ed iniquo che la ragione, la quale per far noi più miseri che naturalmente non siamo, suol contrariar la natura nelle altre cose; in questa si confederasse con lei, per torci quello estremo scampo che ci rimane; quel solo che essa ragione insegna; e costringerci a perseverare nella miseria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La verità è questa, Plotino. Quella natura primitiva degli uomini antichi, e delle genti selvagge e incolte, non è più la natura nostra: ma l'assuefazione e la ragione hanno fatto in noi un'altra natura; la quale noi abbiamo, ed avremo sempre, in luogo di quella prima. Non era naturale all'uomo da principio il procacciarsi la morte volontariamente: ma né anco era naturale il desiderarla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oggi e questa cosa e quella sono naturali; cioè conformi alla nostra natura nuova: la quale, tendendo essa ancora e movendosi necessariamente, come l'antica, verso ciò che apparisce essere il nostro meglio; fa che noi molte volte desideriamo e cerchiamo quello che veramente è il maggior bene dell'uomo, cioè la morte. E non è maraviglia: perciocché questa seconda natura è governata e diretta nella maggior parte dalla ragione. La quale afferma per certissimo, che la morte, non che sia veramente un male, come detta la impressione primitiva; anzi è il solo rimedio valevole ai nostri mali, la cosa più desiderabile agli uomini, e la migliore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Adunque domando io: misurano gli uomini inciviliti le altre azioni loro dalla natura primitiva? Quando, e quale azione mai? Non dalla natura primitiva, ma da quest'altra.nostra, o pur vogliamo dire dalla ragione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché questo solo atto del torsi di vita, si dovrà misurare non dalla natura nuova o dalla ragione, ma dalla natura primitiva? Perché dovrà la natura primitiva, la quale non dà più legge alla vita nostra, dar legge alla morte? Perché non dee la ragione governar la morte, poiché regge la vita?","YES"
"Leopardi_Giacomo-Operette_morali-1834","Leopardi Giacomo","Operette morali","1834","E noi veggiamo che in fatto, sì la ragione, e sì le infelicità del nostro stato presente, non solo estinguono, massime negli sfortunati e afflitti, quello abborrimento ingenito della morte che tu dicevi; ma lo cangiano in desiderio e amore, come io ho detto innanzi. Nato il qual desiderio e amore, che secondo natura, non sarebbe potuto nascere; e stando la infelicità generata dall'alterazione nostra, e non voluta dalla natura; saria manifesta repugnanza e contraddizione, che ancora avesse luogo il divieto naturale di uccidersi. Questo pare a me che basti, quanto a sapere se l'uccider se stesso sia lecito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Resta se sia utile. Plotino. Di cotesto non accade che tu parli, Porfirio mio: che quando cotesta azione sia lecita (perché una che non sia giusta né retta non concedo che possa esser di utilità), io non ho dubbio nessuno che non sia utilissima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché la quistione in somma si riduce a questo: quale delle due cose sia la migliore; il non patire, o il patire. So ben io che il godere congiunto al patire, verisimilmente sarebbe eletto da quasi tutti gli uomini, piuttosto che il non patire e anco non godere: tanto è il desiderio, e per così dir, la sete, che l'animo ha del godimento. Ma la deliberazione non cade fra questi termini: perché il godimento e il piacere, a parlar proprio e diritto, è tanto impossibile, quanto il patimento è inevitabile.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E dico un patimento così continuo, come è continuo il desiderio e il bisogno che abbiamo del godimento e della felicità, il quale non è adempiuto mai: lasciando ancora da un lato i patimenti particolari ed accidentali che intervengono a ciascun uomo, e che sono parimente certi; intendo dire, è certo che ne debbono intervenire (più o meno, e d'una qualità o d'altra), eziandio nella più avventurosa vita del mondo. E per verità, un patimento solo e breve, che la persona fosse certa che, continuando essa a vivere, le dovesse accadere; saria sufficiente a fare che, secondo ragione, la morte fosse da anteporre alla vita: perché questo tal patimento non avrebbe compensazione alcuna; non potendo occorrere nella vita nostra un bene o un diletto vero. Porfirio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A me pare che la noia stessa, e il ritrovarsi privo di ogni speranza di stato e di fortuna migliore, sieno cause bastanti a ingenerar desiderio di finir la vita, anco a chi si trovi in istato e in fortuna, non solamente non cattiva, ma prospera. E più volte mi sono maravigliato che in nessun luogo si vegga fatta menzione di principi che sieno voluti morire per tedio solamente, e per sazietà dello stato proprio; come di genti private e si legge, e odesi tuttogiorno. Quali erano coloro che udito Egesia, filosofo cirenaico, recitare quelle sue lezioni della miseria della vita; uscendo della scuola, andavano e si uccidevano: onde esso Egesia fu detto per soprannome il persuasor di morire; e si dice, come credo che tu sappi, che all'ultimo il re Tolomeo gli vietò che non disputasse più oltre in quella materia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3)Che se bene si trova di alcuni, come del re Mitridate, di Cleopatra, di Ottone romano, e forse di alquanti altri principi, che si uccisero da se stessi; questi tali si mossero per trovarsi allora in avversità e in miseria, e per isfuggirne di più gravi. Ora a me sarebbe paruto credibile che i principi più facilmente che gli altri, concepissero odio del loro stato, e fastidio di tutte le cose; e desiderassero di morire. Perché, essendo eglino in sulla cima di quella che chiamasi felicità umana, avendo pochi altri a sperare, o nessuno forse, di quelli che si dimandano beni della vita (poiché li posseggono tutti); non si possono prometter migliore il domani che il giorno d'oggi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E sempre il presente, per fortunato che sia, è tristo e inamabile: solo il futuro può piacere. Ma come che sia di ciò; in fine, noi possiamo conoscere che (eccetto il timor delle cose di un altro mondo) quello che ritiene gli uomini che non abbandonino la vita spontaneamente; e quel che gl'induce ad amarla, e a preferirla alla morte; non è altro che un semplice e un manifestissimo errore, per dir così, di computo e di misura: cioè un errore che si fa nel computare, nel misurare, e nel paragonar tra loro, gli utili o i danni. Il quale errore ha luogo, si potrebbe dire, altrettante volte, quanti sono i momenti nei quali ciascheduno abbraccia la vita, ovvero acconsente a vivere e se ne contenta; o sia col giudizio e colla volontà, o sia col fatto solo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Plotino. Così è veramente, Porfirio mio. Ma con tutto questo, lascia ch'io ti consigli, ed anche sopporta che ti preghi, di porgere orecchie, intorno a questo tuo disegno, piuttosto alla natura che alla ragione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E dico a quella natura primitiva, a quella madre nostra e dell'universo; la quale se bene non ha mostrato di amarci, e se bene ci ha fatti infelici, tuttavia ci è stata assai meno inimica e malefica, che non siamo stati noi coll'ingegno proprio, colla curiosità incessabile e smisurata, colle speculazioni, coi discorsi, coi sogni, colle opinioni e dottrine misere: e particolarmente, si è sforzata ella di medicare la nostra infelicità con occultarcene, o con trasfigurarcene, la maggior parte. E quantunque sia grande l'alterazione nostra, e diminuita in noi la potenza della natura; pur questa non è ridotta a nulla, né siamo noi mutati e innovati tanto, che non resti in ciascuno gran parte dell'uomo antico. Il che, mal grado che n'abbia la stoltezza nostra, mai non potrà essere altrimenti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ecco, questo che tu nomini error di computo; veramente errore, e non meno grande che palpabile; pur si commette di continuo; e non dagli stupidi solamente e dagl'idioti, ma dagl'ingegnosi, dai dotti, dai saggi; e si commetterà in eterno, se la natura, che ha prodotto questo nostro genere, essa medesima, e non già il raziocinio e la propria mano degli uomini, non lo spegne. E credi a me, che non è fastidio della vita, non disperazione, non senso della nullità delle cose, della vanità delle cure, della solitudine dell'uomo; non odio del mondo e di se medesimo; che possa durare assai: benché queste disposizioni dell'animo sieno ragionevolissime, e le lor contrarie irragionevoli. Ma contuttociò, passato un poco di tempo; mutata leggermente la disposizione del corpo; a poco a poco; e spesse volte in un subito, per cagioni menomissime e appena possibili a notare; rifassi il gusto alla vita, nasce or questa or quella speranza nuova, e le cose umane ripigliano quella loro apparenza, e mostransi non indegne di qualche cura; non veramente all'intelletto; ma sì, per modo di dire, al senso dell'animo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E ciò basta all'effetto di fare che la persona, quantunque ben conoscente e persuasa della verità, nondimeno a mal grado della ragione, e perseveri nella vita, e proceda in essa come fanno gli altri: perché quel tal senso (si può dire), e non l'intelletto, è quello che ci governa. Sia ragionevole l'uccidersi; sia contro ragione l'accomodar l'animo alla vita: certamente quello è un atto fiero e inumano. E non dee piacer più, né vuolsi elegger piuttosto di essere secondo ragione un mostro, che secondo natura uomo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E perché anche non vorremo noi avere alcuna considerazione degli amici; dei congiunti di sangue; dei figliuoli, dei fratelli, dei genitori, della moglie; delle persone familiari e domestiche, colle quali siamo usati di vivere da gran tempo; che, morendo, bisogna lasciare per sempre: e non sentiremo in cuor nostro dolore alcuno di questa separazione; né terremo conto di quello che sentiranno essi, e per la perdita di persona cara o consueta, e per l'atrocità del caso? Io so bene che non dee l'animo del sapiente essere troppo molle; né lasciarsi vincere dalla pietà e dal cordoglio in guisa, che egli ne sia perturbato, che cada a terra, che ceda e che venga meno come vile, che si trascorra a lagrime smoderate, ad atti non degni della stabilità di colui che ha pieno e chiaro conoscimento della condizione umana. Ma questa fortezza d'animo si vuole usare in quegli accidenti tristi che vengono dalla fortuna, e che non si possono evitare; non abusarla in privarci spontaneamente, per sempre, della vista, del colloquio, della consuetudine dei nostri cari.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Aver per nulla il dolore della disgiunzione e della perdita dei parenti, degl'intrinsechi, dei compagni, o non essere atto a sentire di sì fatta cosa dolore alcuno; non è di sapiente, ma di barbaro. Non far niuna stima di addolorare colla uccisione propria gli amici e i domestici; è di non curante d'altrui, e di troppo curante di se medesimo. E in vero, colui che si uccide da se stesso, non ha cura né pensiero alcuno degli altri; non cerca se non la utilità propria; si gitta, per così dire, dietro alle spalle i suoi prossimi, e tutto il genere umano: tanto che in questa azione del privarsi di vita, apparisce il più schietto, il più sordido, o certo il men bello e men liberale amore di se medesimo, che si trovi al mondo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In ultimo, Porfirio mio, le molestie e i mali della vita, benché molti e continui, pur quando, come in te oggi si verifica, non hanno luogo infortuni e calamità straordinarie, o dolori acerbi del corpo; non sono malagevoli da tollerare; massime ad uomo saggio e forte, come tu sei. E la vita è cosa di tanto piccolo rilievo, che l'uomo, in quanto a se, non dovrebbe esser molto sollecito né di ritenerla né di lasciarla. Perciò, senza voler ponderare la cosa troppo curiosamente; per ogni lieve causa che se gli offerisca di appigliarsi piuttosto a quella prima parte che a questa, non dovria ricusare di farlo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E pregatone da un amico, perché non avrebbe a compiacergliene? Ora io ti prego caramente, Porfirio mio, per la memoria degli anni che fin qui è durata l'amicizia nostra, lascia cotesto pensiero; non volere esser cagione di questo gran dolore agli amici tuoi buoni, che ti amano con tutta l'anima; a me, che non ho persona più cara, né compagnia più dolce. Vogli piuttosto aiutarci a sofferir la vita, che così, senza altro pensiero di noi, metterci in abbandono.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Viviamo, Porfirio mio, e confortiamoci insieme: non ricusiamo di portare quella parte che il destino ci ha stabilita, dei mali della nostra specie. Sì bene attendiamo a tenerci compagnia l'un l'altro; e andiamoci incoraggiando, e dando mano e soccorso scambievolmente; per compiere nel miglior modo questa fatica della vita. La quale senza alcun fallo sarà breve.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quando la morte verrà, allora non ci dorremo: e anche in quest'ultimo tempo gli amici e i compagni ci conforteranno: e ci rallegrerà il pensiero che, poi che saremo spenti, essi molte volte ci ricorderanno, e ci ameranno ancora. DIALOGO DI UN VENDITORE D'ALMANACCHI E DI UN PASSEGGERE Venditore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Almanacchi, almanacchi nuovi; lunari nuovi. Bisognano, signore, almanacchi? Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Almanacchi per l'anno nuovo? Venditore.Sì signore. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Credete che sarà felice quest'anno nuovo? Venditore.Oh illustrissimo sì, certo. Passegere.Come quest'anno passato?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Venditore. Più più assai. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Come quello di là? Venditore. Più più, illustrissimo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Passegere. Ma come qual altro? Non vi piacerebb'egli che l'anno nuovo fosse come qualcuno di questi anni ultimi?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Venditore. Signor no, non mi piacerebbe. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quanti anni nuovi sono passati da che voi vendete almanacchi? Venditore. Saranno vent'anni, illustrissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Passegere. A quale di cotesti vent'anni vorreste che somigliasse l'anno venturo? Venditore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io? non saprei. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non vi ricordate di nessun anno in particolare, che vi paresse felice? Venditore. No in verità, illustrissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Passegere.E pure la vita è una cosa bella. Non è vero? Venditore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cotesto si sa. Passegere. Non tornereste voi a vivere cotesti vent'anni, e anche tutto il tempo passato, cominciando da che nasceste?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Venditore. Eh, caro signore, piacesse a Dio che si potesse. Passegere.Ma se aveste a rifare la vita che avete fatta né più né meno, con tutti i piaceri e i dispiaceri che avete passati?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Venditore. Cotesto non vorrei. Passegere.Oh che altra vita vorreste rifare?","NO"
"Leopardi_Giacomo-Operette_morali-1834","Leopardi Giacomo","Operette morali","1834","la vita ch'ho fatta io, o quella del principe, o di chi altro? O non credete che io, e che il principe, e che chiunque altro, risponderebbe come voi per l'appunto; e che avendo a rifare la stessa vita che avesse fatta, nessuno vorrebbe tornare indietro? Venditore.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Lo credo cotesto. Passegere. Né anche voi tornereste indietro con questo patto, non potendo in altro modo?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Venditore. Signor no davvero, non tornerei. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh che vita vorreste voi dunque? Venditore. Vorrei una vita così, come Dio me la mandasse, senz'altri patti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Passegere. Una vita a caso, e non saperne altro avanti, come non si sa dell'anno nuovo? Venditore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Appunto. Passegere. Così vorrei ancor io se avessi a rivivere, e così tutti.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma questo è segno che il caso, fino a tutto quest'anno, ha trattato tutti male. E si vede chiaro che ciascuno è d'opinione che sia stato più o di più peso il male che gli è toccato, che il bene; se a patto di riavere la vita di prima, con tutto il suo bene e il suo male, nessuno vorrebbe rinascere. Quella vita ch'è una cosa bella, non è la vita che si conosce, ma quella che non si conosce; non la vita passata, ma la futura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Coll'anno nuovo, il caso incomincerà a trattar bene voi e me e tutti gli altri, e si principierà la vita felice. Non è vero? Venditore.Speriamo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Passegere. Dunque mostratemi l'almanacco più bello che avete. Venditore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ecco, illustrissimo. Cotesto vale trenta soldi. Passegere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ecco trenta soldi. Venditore. Grazie, illustrissimo: a rivederla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Almanacchi, almanacchi nuovi; lunari nuovi. DIALOGO DI TRISTANO E DI UN AMICO Amico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ho letto il vostro libro. Malinconico al vostro solito. Tristano.Sì, al mio solito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Amico. Malinconico, sconsolato, disperato; si vede che questa vita vi pare una gran brutta cosa. Tristano.Che v'ho a dire?","NO"
"Leopardi_Giacomo-Operette_morali-1834","Leopardi Giacomo","Operette morali","1834","io aveva fitta in capo questa pazzia, che la vita umana fosse infelice. Amico. Infelice sì forse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma pure alla fine. Tristano.No no, anzi felicissima. Ora ho cambiata opinione.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma quando scrissi cotesto libro, io aveva quella pazzia in capo, come vi dico. E n'era tanto persuaso, che tutt'altro mi sarei aspettato, fuorché sentirmi volgere in dubbio le osservazioni ch'io faceva in quel proposito, parendomi che la coscienza d'ogni lettore dovesse rendere prontissima testimonianza a ciascuna di esse. Solo immaginai che nascesse disputa dell'utilità o del danno di tali osservazioni, ma non mai della verità: anzi mi credetti che le mie voci lamentevoli, per essere i mali comuni, sarebbero ripetute in cuore da ognuno che le ascoltasse.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E sentendo poi negarmi, non qualche proposizione particolare, ma il tutto, e dire che la vita non è infelice, e che se a me pareva tale, doveva essere effetto d'infermità, o d'altra miseria mia particolare, da prima rimasi attonito, sbalordito, immobile come un sasso, e per più giorni credetti di trovarmi in un altro mondo; poi, tornato in me stesso, mi sdegnai un poco; poi risi, e dissi: gli uomini sono in generale come i mariti. I mariti, se vogliono viver tranquilli, è necessario che credano le mogli fedeli, ciascuno la sua; e così fanno; anche quando la metà del mondo sa che il vero è tutt'altro. Chi vuole o dee vivere in un paese, conviene che lo creda uno dei migliori della terra abitabile; e lo crede tale.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Gli uomini universalmente, volendo vivere, conviene che credano la vita bella e pregevole; e tale la credono; e si adirano contro chi pensa altrimenti. Perché in sostanza il genere umano crede sempre, non il vero, ma quello che è, o pare che sia, più a proposito suo. Il genere umano, che ha creduto e crederà tante scempiataggini, non crederà mai né di non saper nulla, né di non essere nulla, né di non aver nulla a sperare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nessun filosofo che insegnasse l'una di queste tre cose, avrebbe fortuna né farebbe setta, specialmente nel popolo: perché, oltre che tutte tre sono poco a proposito di chi vuol vivere, le due prime offendono la superbia degli uomini, la terza, anzi ancora le altre due, vogliono coraggio e fortezza d'animo a essere credute. E gli uomini sono codardi, deboli, d'animo ignobile e angusto; docili sempre a sperar bene, perché sempre dediti a variare le opinioni del bene secondo che la necessità governa la loro vita; prontissimi a render l'arme, come dice il Petrarca,(1)alla loro fortuna, prontissimi e risolutissimi a consolarsi di qualunque sventura, ad accettare qualunque compenso in cambio di ciò che loro è negato o di ciò che hanno perduto, ad accomodarsi con qualunque condizione a qualunque sorte più iniqua e più barbara, e quando sieno privati d'ogni cosa desiderabile, vivere di credenze false, così gagliarde e ferme, come se fossero le più vere o le più fondate del mondo. Io per me, come l'Europa meridionale ride dei mariti innamorati delle mogli infedeli, così rido del genere umano innamorato della vita; e giudico assai poco virile il voler lasciarsi ingannare e deludere come sciocchi, ed oltre ai mali che si soffrono, essere quasi lo scherno della natura e del destino.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Parlo sempre degl'inganni non dell'immaginazione, ma dell'intelletto. Se questi miei sentimenti nascano da malattia, non so: so che, malato o sano, calpesto la vigliaccheria degli uomini, rifiuto ogni consolazione e ogn'inganno puerile, ed ho il coraggio di sostenere la privazione di ogni speranza, mirare intrepidamente il deserto della vita, non dissimularmi nessuna parte dell'infelicità umana, ed accettare tutte le conseguenze di una filosofia dolorosa, ma vera. La quale se non è utile ad altro, procura agli uomini forti la fiera compiacenza di vedere strappato ogni manto alla coperta e misteriosa crudeltà del destino umano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io diceva queste cose fra me, quasi come se quella filosofia dolorosa fosse d'invenzione mia; vedendola così rifiutata da tutti, come si rifiutano le cose nuove e non più sentite. Ma poi, ripensando, mi ricordai ch'ella era tanto nuova, quanto Salomone e quanto Omero, e i poeti e i filosofi più antichi che si conoscano; i quali tutti sono pieni pienissimi di figure, di favole, di sentenze significanti l'estrema infelicità umana; e chi di loro dice che l'uomo è il più miserabile degli animali; chi dice che il meglio è non nascere, e per chi è nato, morire in cuna; altri, che uno che sia caro agli Dei, muore in giovanezza, ed altri altre cose infinite su questo andare. (2)E anche mi ricordai che da quei tempi insino a ieri o all'altr'ieri, tutti i poeti e tutti i filosofi e gli scrittori grandi e piccoli, in un modo o in un altro, avevano ripetute o confermate le stesse dottrine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sicché tornai di nuovo a maravigliarmi: e così tra la maraviglia e lo sdegno e il riso passai molto tempo: finché studiando più profondamente questa materia, conobbi che l'infelicità dell'uomo era uno degli errori inveterati dell'intelletto, e che la falsità di questa opinione, e la felicità della vita, era una delle grandi scoperte del secolo decimonono. Allora m'acquetai, e confesso ch'io aveva il torto a credere quello ch'io credeva. Amico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E avete cambiata opinione? Tristano. Sicuro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Volete voi ch'io contrasti alle verità scoperte dal secolo decimonono? Amico.E credete voi tutto quello che crede il secolo? Tristano.Certamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh che maraviglia? Amico.Credete dunque alla perfettibilità indefinita dell'uomo? Tristano.Senza dubbio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Amico. Credete che in fatti la specie umana vada ogni giorno migliorando?. Tristano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sì certo. È ben vero che alcune volte penso che gli antichi valevano, delle forze del corpo, ciascuno per quattro di noi. E il corpo è l'uomo; perché (lasciando tutto il resto) la magnanimità, il coraggio, le passioni, la potenza di fare, la potenza di godere, tutto ciò che fa nobile e viva la vita, dipende dal vigore del corpo, e senza quello non ha luogo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Uno che sia debole di corpo, non è uomo, ma bambino; anzi peggio; perché la sua sorte è di stare a vedere gli altri che vivono, ed esso al più chiacchierare, ma la vita non è per lui. E però anticamente la debolezza del corpo fu ignominiosa, anche nei secoli più civili. Ma tra noi già da lunghissimo tempo l'educazione non si degna di pensare al corpo, cosa troppo bassa e abbietta: pensa allo spirito; e appunto volendo coltivare lo spirito, rovina il corpo; senza avvedersi che rovinando questo, rovina a vicenda anche lo spirito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E dato che si potesse rimediare in ciò all'educazione, non si potrebbe mai senza mutare radicalmente lo stato moderno della società, trovare rimedio che valesse in ordine alle altre parti della vita privata e pubblica, che tutte, di proprietà loro, cospirarono anticamente a perfezionare o a conservare il corpo, e oggi cospirano a depravarlo. L'effetto è che a paragone degli antichi noi siamo poco più che bambini, e che gli antichi a confronto nostro si può dire più che mai che furono uomini. Parlo così degl'individui paragonati agl'individui, come delle masse (per usare questa leggiadrissima parola moderna) paragonate alle masse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ed aggiungo che gli antichi furono incomparabilmente più virili di noi anche ne' sistemi di morale e di metafisica. A ogni modo io non mi lascio muovere da tali piccole obbiezioni, credo costantemente che la specie umana vada sempre acquistando. Amico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Credete ancora, già s'intende, che il sapere, o, come si dice, i lumi, crescano continuamente. Tristano. Certissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sebbene vedo che quanto cresce la volontà d'imparare, tanto scema quella di studiare. Ed è cosa che fa maraviglia a contare il numero dei dotti, ma veri dotti, che vivevano contemporaneamente cencinquant'anni addietro, e anche più tardi, e vedere quanto fosse smisuratamente maggiore di quello dell'età presente. Né mi dicano che i dotti sono pochi perché in generale le cognizioni non sono più accumulate in alcuni individui, ma divise fra molti; e che la copia di questi compensa la rarità di quelli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Le cognizioni non sono come le ricchezze, che si dividono e si adunano, e sempre fanno la stessa somma. Dove tutti sanno poco, e' si sa poco; perché la scienza va dietro alla scienza, e non si sparpaglia. L'istruzione superficiale può essere, non propriamente divisa fra molti, ma comune a molti non dotti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il resto del sapere non appartiene se non a chi sia dotto, e gran parte di quello a chi sia dottissimo. E, levati i casi fortuiti, solo chi sia dottissimo, e fornito esso individualmente di un immenso capitale di cognizioni, è atto ad accrescere solidamente e condurre innanzi il sapere umano. Ora, eccetto forse in Germania, donde la dottrina non è stata ancora potuta snidare, non vi par egli che il veder sorgere di questi uomini dottissimi divenga ogni giorno meno possibile?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io fo queste riflessioni così per discorrere, e per filosofare un poco, o forse sofisticare; non ch'io non sia persuaso di ciò che voi dite. Anzi quando anche vedessi il mondo tutto pieno d'ignoranti impostori da un lato, e d'ignoranti presuntuosi dall'altro, nondimeno crederei, come credo, che il sapere e i lumi crescano di continuo. Amico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In conseguenza, credete che questo secolo sia superiore a tutti i passati. Tristano. Sicuro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così hanno creduto di se tutti i secoli, anche i più barbari; e così crede il mio secolo, ed io con lui. Se poi mi dimandaste in che sia egli superiore agli altri secoli, se in ciò che appartiene al corpo o in ciò che appartiene allo spirito, mi rimetterei alle cose dette dianzi. Amico.In somma, per ridurre il tutto in due parole, pensate voi circa la natura e i destini degli uomini e delle cose (poiché ora non parliamo di letteratura né di politica) quello che ne pensano i giornali?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tristano. Appunto. Credo ed abbraccio la profonda filosofia de' giornali, i quali uccidendo ogni altra letteratura e ogni altro studio, massimamente grave e spiacevole, sono maestri e luce dell'età presente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non è vero? Amico. Verissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se cotesto che dite, è detto da vero e non da burla, voi siete diventato de' nostri. Tristano.Sì certamente, de' vostri. Amico.Oh dunque, che farete del vostro libro?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Volete che vada ai posteri con quei sentimenti così contrari alle opinioni che ora avete? Tristano.Ai posteri? Io rido, perché voi scherzate; e se fosse possibile che non ischerzaste, più riderei.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non dirò a riguardo mio, ma a riguardo d'individui o di cose individuali del secolo decimonono, intendete bene che non v'è timore di posteri, i quali ne sapranno tanto, quanto ne seppero gli antenati. Gl'individui sono spariti dinanzi alle masse, dicono elegantemente i pensatori moderni. Il che vuol dire ch'è inutile che l'individuo si prenda nessun incomodo, poiché, per qualunque suo merito, né anche quel misero premio della gloria gli resta più da sperare né in vigilia né in sogno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lasci fare alle masse; le quali che cosa sieno per fare senza individui, essendo composte d'individui, desidero e spero che me lo spieghino gl'intendenti d'individui e di masse, che oggi illuminano il mondo. Ma per tornare al proposito del libro e de' posteri, i libri specialmente, che ora per lo più si scrivono in minor tempo che non ne bisogna a leggerli, vedete bene che, siccome costano quel che vagliono, così durano a proporzione di quel che costano. Io per me credo che il secolo venturo farà un bellissimo frego sopra l'immensa bibliografia del secolo decimonono; ovvero dirà: io ho biblioteche intere di libri che sono costati quali venti, quali trenta anni di fatiche, e quali meno, ma tutti grandissimo lavoro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Leggiamo questi prima, perché la verisimiglianza è che da loro si cavi maggior costrutto; e quando di questa sorta non avrò più che leggere, allora metterò mano ai libri improvvisati. Amico mio, questo secolo è un secolo di ragazzi, e i pochissimi uomini che rimangono, si debbono andare a nascondere per vergogna, come quello che camminava diritto in paese di zoppi. E questi buoni ragazzi vogliono fare in ogni cosa quello che negli altri tempi hanno fatto gli uomini, e farlo appunto da ragazzi, così a un tratto, senza altre fatiche preparatorie.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Anzi vogliono che il grado al quale è pervenuta la civiltà, e che l'indole del tempo presente e futuro, assolvano essi e loro successori in perpetuo da ogni necessità di sudori e fatiche lunghe per divenire atti alle cose. Mi diceva, pochi giorni sono, un mio amico, uomo di maneggi e di faccende, che anche la mediocrità è divenuta rarissima: quasi tutti sono inetti, quasi tutti insufficienti a quegli uffici o a quegli esercizi a cui necessità o fortuna o elezione gli ha destinati. In ciò mi pare che consista in parte la differenza ch'è da questo agli altri secoli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In tutti gli altri, come in questo, il grande è stato rarissimo; ma negli altri la mediocrità ha tenuto il campo, in questo la nullità. Onde è tale il romore e la confusione, volendo tutti esser tutto, che non si fa nessuna attenzione ai pochi grandi che pure credo che vi sieno; ai quali, nell'immensa moltitudine de' concorrenti, non è più possibile di aprirsi una via. E così, mentre tutti gl'infimi si credono illustri, l'oscurità e la nullità dell'esito diviene il fato comune e degl'infimi e de' sommi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma viva la statistica! vivano le scienze economiche, morali e politiche, le enciclopedie portatili, i manuali, e le tante belle creazioni del nostro secolo! e viva sempre il secolo decimonono!","YES"
"Leopardi_Giacomo-Operette_morali-1834","Leopardi Giacomo","Operette morali","1834","forse povero di cose, ma ricchissimo e larghissimo di parole: che sempre fu segno ottimo, come sapete. E consoliamoci, che per altri sessantasei anni, questo secolo sarà il solo che parli, e dica le sue ragioni. Amico.Voi parlate, a quanto pare, un poco ironico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma dovreste almeno all'ultimo ricordarvi che questo è un secolo di transizione. Tristano. Oh che conchiudete voi da cotesto?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tutti i secoli, più o meno, sono stati e saranno di transizione, perché la società umana non istà mai ferma, né mai verrà secolo nel quale ella abbia stato che sia per durare. Sicché cotesta bellissima parola o non iscusa punto il secolo decimonono, o tale scusa gli è comune con tutti i secoli. Resta a cercare, andando la società per la via che oggi si tiene, a che si debba riuscire, cioè se la transizione che ora si fa, sia dal bene al meglio o dal male al peggio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Forse volete dirmi che la presente è transizione per eccellenza, cioè un passaggio rapido da uno stato della civiltà ad un altro diversissimo dal precedente. In tal caso chiedo licenza di ridere di cotesto passaggio rapido, e rispondo che tutte le transizioni conviene che sieno fatte adagio; perché se si fanno a un tratto, di là a brevissimo tempo si torna indietro, per poi rifarle a grado a grado. Così è accaduto sempre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La ragione è, che la natura non va a salti, e che forzando la natura, non si fanno effetti che durino. Ovvero, per dir meglio, quelle tali transizioni precipitose sono transizioni apparenti, ma non reali. Amico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vi prego, non fate di cotesti discorsi con troppe persone, perché vi acquisterete molti nemici. Tristano. Poco importa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oramai né nimici né amici mi faranno gran male. Amico. O più probabilmente sarete disprezzato, come poco intendente della filosofia moderna, e poco curante del progresso della civiltà e dei lumi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tristano. Mi dispiace molto, ma che s'ha a fare? se mi disprezzeranno, cercherò di consolarmene.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Amico.Ma in fine avete voi mutato opinioni o no? e che s'ha egli a fare di questo libro? Tristano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bruciarlo è il meglio. Non lo volendo bruciare, serbarlo come un libro di sogni poetici, d'invenzioni e di capricci malinconici, ovvero come un'espressione dell'infelicità dell'autore: perché in confidenza, mio caro amico, io credo felice voi e felici tutti gli altri; ma io quanto a me, con licenza vostra e del secolo, sono infelicissimo; e tale mi credo; e tutti i giornali de' due mondi non mi persuaderanno il contrario. Amico.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Io non conosco le cagioni di cotesta infelicità che dite. Ma se uno sia felice o infelice individualmente, nessuno è giudice se non la persona stessa, e il giudizio di questa non può fallare. Tristano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Verissimo. E di più vi dico francamente, ch'io non mi sottometto alla mia infelicità, né piego il capo al destino, o vengo seco a patti, come fanno gli altri uomini; e ardisco desiderare la morte, e desiderarla sopra ogni cosa, con tanto ardore e con tanta sincerità, con quanta credo fermamente che non sia desiderata al mondo se non da pochissimi. Né vi parlerei così se non fossi ben certo che, giunta l'ora, il fatto non ismentirà le mie parole; perché quantunque io non vegga ancora alcun esito alla mia vita, pure ho un sentimento dentro, che quasi mi fa sicuro che l'ora ch'io dico non sia lontana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Troppo sono maturo alla morte, troppo mi pare assurdo e incredibile di dovere, così morto come sono spiritualmente, così conchiusa in me da ogni parte la favola della vita, durare ancora quaranta o cinquant'anni, quanti mi sono minacciati dalla natura. Al solo pensiero di questa cosa io rabbrividisco. Ma come ci avviene di tutti quei mali che vincono, per così dire, la forza immaginativa, così questo mi pare un sogno e un'illusione, impossibile a verificarsi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Anzi se qualcuno mi parla di un avvenire lontano come di cosa che mi appartenga, non posso tenermi dal sorridere fra me stesso: tanta confidenza ho che la via che mi resta a compiere non sia lunga. E questo, posso dire, è il solo pensiero che mi sostiene. Libri e studi, che spesso mi maraviglio d'aver tanto amato, disegni di cose grandi, e speranze di gloria e d'immortalità, sono cose delle quali è anche passato il tempo di ridere.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Dei disegni e delle speranze di questo secolo non rido: desidero loro con tutta l'anima ogni miglior successo possibile, e lodo, ammiro ed onoro altamente e sincerissimamente il buon volere: ma non invidio però i posteri né quelli che hanno ancora a vivere lungamente. In altri tempi ho invidiato gli sciocchi e gli stolti, e quelli che hanno un gran concetto di se medesimi; e volentieri mi sarei cambiato con qualcuno di loro. Oggi non invidio più né stolti né savi, né grandi né piccoli, né deboli né potenti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Invidio i morti, e solamente con loro mi cambierei. Ogni immaginazione piacevole, ogni pensiero dell'avvenire, ch'io fo, come accade, nella mia solitudine, e con cui vo passando il tempo, consiste nella morte, e di là non sa uscire. Né in questo desiderio la ricordanza dei sogni della prima età, e il pensiero d'esser vissuto invano, mi turbano più, come solevano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se ottengo la morte morrò così tranquillo e così contento, come se mai null'altro avessi sperato né desiderato al mondo. Questo è il solo benefizio che può riconciliarmi al destino. Se mi fosse proposta da un lato la fortuna e la fama di Cesare o di Alessandro netta da ogni macchia, dall'altro di morir oggi, e che dovessi scegliere, io direi, morir oggi, e non vorrei tempo a risolvermi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","NOTE DI LEOPARDI ALLE OPERETTE MORALI STORIA DEL GENERE UMANO (1) Erodoto, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","5, cap. 4. Strabone, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","11, edit. Casaub. p. 519.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mela, lib. 2, cap. 2.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Antologia greca, ed. H. Steph, p. 16. Coricio sofista, Orat.","NO"
"Leopardi_Giacomo-Operette_morali-1834","Leopardi Giacomo","Operette morali","1834","fun. in Procop. gaz.","NO"
"Leopardi_Giacomo-Operette_morali-1834","Leopardi Giacomo","Operette morali","1834","cap. 35, ap. Fabric.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bibl. Graec. ed.","NO"
"Leopardi_Giacomo-Operette_morali-1834","Leopardi Giacomo","Operette morali","1834","vet. vol. 8, p. 859.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO D'ERCOLE E DI ATLANTE (1) Con tutto che Atlante il più delle volte sia detto sostenere il cielo, vedesi nondimeno nel primo libro dell'Odissea, vers. 52 e seguenti, e nel Prometeo d'Eschilo, v.","NO"
"Leopardi_Giacomo-Operette_morali-1834","Leopardi Giacomo","Operette morali","1834","347 e seguenti, che dagli antichi si fingeva eziandio che egli sostenesse la terra. (2) Plinio, lib. 7, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","52. Diogene Laerzio, lib. 1, segm. 109. Apollonio, Hist. commentit.","NO"
"Leopardi_Giacomo-Operette_morali-1834","Leopardi Giacomo","Operette morali","1834","cap. 1. Varrone, de Ling.","NO"
"Leopardi_Giacomo-Operette_morali-1834","Leopardi Giacomo","Operette morali","1834","lat. lib. 7. Plutarco, an seni gerenda sit respub.","NO"
"Leopardi_Giacomo-Operette_morali-1834","Leopardi Giacomo","Operette morali","1834","opp. ed. Francof. 1620, tom.","NO"
"Leopardi_Giacomo-Operette_morali-1834","Leopardi Giacomo","Operette morali","1834","2, p. 784. Tertulliano, de Anima cap. 44. Pausania, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","1, cap. 10, ed. Kuhn.","NO"
"Leopardi_Giacomo-Operette_morali-1834","Leopardi Giacomo","Operette morali","1834","p. 35. Appendice vaticana dei Proverbi, centur. 3, proverb.","NO"
"Leopardi_Giacomo-Operette_morali-1834","Leopardi Giacomo","Operette morali","1834","97. Suida, voc. Ἐπιμενίδης; Luciano, Timon. opp. ed.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Amstel. 1687, tom. 1, p. 69.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3) Apollonio, Hist. commentit. cap. 3. Plinio, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","7, cap. 52. Tertulliano, de Anima cap. 44.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Luciano, Encom. Musc. opp. tom.","NO"
"Leopardi_Giacomo-Operette_morali-1834","Leopardi Giacomo","Operette morali","1834","2, p. 376. Origene, contra Cels. lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","3, cap. 32. DIALOGO DELLA MODA E DELLA MORTE","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) In proposito di quest'uso, il quale è comune a molti popoli barbari, di trasfigurare a forza le teste; è notabile un luogo d'Ippocrate, de Aere, Aquis et Locis, opp. ed. Mercurial, class. 1, p. 29, sopra una nazione del Ponto, detta dei Macrocefali, cioè Testelunghe; i quali ebbero per usanza di costringere le teste dei bambini in maniera, che elle riuscissero più lunghe che si potesse: e trascurata poi questa pratica, nondimeno i loro bambini nascevano colla testa lunga: perché, dice Ippocrate, così erano i genitori.","NO"
"Leopardi_Giacomo-Operette_morali-1834","Leopardi Giacomo","Operette morali","1834","PROPOSTA DI PREMI FATTA DALL'ACCADEMIA DEI SILLOGRAFI (1) Vedi il Vert-Vert del Gresset. DIALOGO DI UN FOLLETTO E DI UNO GNOMO","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Sus vero quid habet praeter escam? cui quidem, ne putisceret, animam ipsam, pro sale, datam dicit esse Chrysippus. Cicerone, de Nat.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Deor. lib. 2, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","64. DIALOGO DI MALAMBRUNO E DI FARFARELLO (1) Città favolosa, detta altrimenti El Dorado, la quale immaginarono gli Spagnuoli, e la credettero essere nell'America meridionale, tra il fiume dell'Orenoco e quel delle Amazzoni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vedi i geografi. DIALOGO DELLA TERRA E DELLA LUNA (1) Vedi nelle gazzette tedesche del mese di marzo del 1824 le scoperte attribuite al sig.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gruithuisen. (2) Vedi Macrobio, Saturnal. lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","3, cap. 8. Tertulliano, Apologet. cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","15. Era onorata la luna anche sotto nome maschile, cioè del dio Luno. Sparziano, Caracall.","NO"
"Leopardi_Giacomo-Operette_morali-1834","Leopardi Giacomo","Operette morali","1834","cap. 6 et 7. Ed anche oggi nelle lingue teutoniche il nome della luna è del genere del maschio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3) Menandro rettorico, lib. 1, cap. 15, in Rhetor, græc. veter.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A. Manut. voi. 1, pag.","NO"
"Leopardi_Giacomo-Operette_morali-1834","Leopardi Giacomo","Operette morali","1834","604. Meursio, ad Lycophron. Alexandr.","NO"
"Leopardi_Giacomo-Operette_morali-1834","Leopardi Giacomo","Operette morali","1834","opp. ed. Lamii, voi. 5, col.","NO"
"Leopardi_Giacomo-Operette_morali-1834","Leopardi Giacomo","Operette morali","1834","951. (4) Ateneo, lib. 2, ed.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Casaub. p. 57. (5) Antonio di Ulloa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vedi Carli, Lettere Americane, par. 4, lett. 7, opp. Milano 1784, tom.","NO"
"Leopardi_Giacomo-Operette_morali-1834","Leopardi Giacomo","Operette morali","1834","14, p. 313 e seguente, e le Memor. encicloped. dell'anno 1781, compilate dalla Società letterar.","NO"
"Leopardi_Giacomo-Operette_morali-1834","Leopardi Giacomo","Operette morali","1834","di Bologna, p. 6 e seguente. (6) That the moon is made of green cheese. Si dice in proverbio di quelli che danno ad intendere cose incredibili.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(7)Vedi gli astronomi dove parlano di quella luce, detta opaca o cenerognola, che si vede nella parte oscura del disco lunare al tempo della luna nuova. LA SCOMMESSA DI PROMETEO (1) Plinio, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","16, cap. 30; lib. 2, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","55, Svetonio,Tiber.cap. 69. (2) Voglio recare qui un luogo poco piacevole veramente e poco gentile per la materia, ma pure molto curioso da leggere, per quella tal forma di dire naturalissima, che l'autore usa.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Questi è un Pietro di Cieza, spagnuolo, vissuto al tempo delle prime scoperte e conquiste fatte da' suoi nazionali in America, nella quale militò, e stettevi diciassette anni. Della sua veracità e fede nelle narrative, si può vedere la prima nota del Robertson al sesto libro della Storia d'America. Riduco le parole all'ortografia moderna.«La segunda vez que volvímos por aquellos valles, cuando la ciudad de Antiocha fué poblada en las sierras que están por encima dellos, oí decir, que los señores ó caciques destos valles de Nore buscaban por las tierras de sus enemigos todas las mugeres que podian; la quales traidas á sus casas, usaban con ellas como con las suyas proprias; y si se empreñaban dellos, los hijos que nacian los criaban con mucho regalo, hasta que habian doce ó trece años; y desta edad, estando bien gordos, los comian con gran sabor, sin mirar que eran su substancia y carne propria: y desta manera tenien mugeres para solamente engendrar hijos en ellas para despues comer; pecado mayor que todos los que ellos hacen.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Y háceme tener por cierto lo que digo, ver lo que pasó con el licenciado Juan de Vadillo (que en este año está en Espana; y si le preguntan lo que digo dirá ser verdad): y es, que la primera vez que entraron Christianos españoles en estos valles, que fuimos yo y mis compañeros, vino de paz un señorete, que habia por nombre Nabonuco, y traia consigo tres mugeres; y viniendo la noche, las dos dellas se echaron á la larga encima de un tapete ó estera, y la otra atraversada para servir de almohada; y el Indio se echó encima de los cuerpos dellas, muy tendido; y tomó de la mano otra muger hermosa, que quedaba atras con otra gente suya, que luego vino. Y como el licenciado Juan de Vadillo le viese de aquella suerte, preguntóle que para que habia traido aquella muger que tenia de la mano: y mirandolo al rostro el Indio, respondió mansamente, que para comerla; y que si él no hubiera venido, lo hubiera ya hecho. Vadillo, oido esto, mostrando espantárse, le dijo: ¿pues como, siendo tu muger, la has de comer?","NO"
"Leopardi_Giacomo-Operette_morali-1834","Leopardi Giacomo","Operette morali","1834","El cacique, alzando la voz, tornó a responder diciendo: mira mira; y aun al hijo que pariere tengo tambien de comer. Esto que he dicho, pasó en el valle de Nore: y en él de Guaca, que es él que dije quedar atras, oí decir á este licenciado Vadillo algunas vezes, como supo por dicho de algunos Indios viejos, por las lenguas que traíamos, que cuando los naturales dél iban á la guerra, á los Indios que prendian en ella, hacian sus esclavos; á los quales casaban con sus parientas y vecinas; y los hijos que habian en ellas aquellos esclavos, los comian: y que despues que los mismos esclavos eran muy viejos, y sin potencia para engendrar, los comian tambien á ellos. Y á la verdad, como estos Indios no tenian fe, ni conocian al demonio, que tales pecados les hacia hacer, cuan malo y perverso era; no me espanto dello: porque hacer esto, mas lo tenian ellos por valentia, que por pecado».","NO"
"Leopardi_Giacomo-Operette_morali-1834","Leopardi Giacomo","Operette morali","1834","Parte primera de la Chronica del Perú hecha por Pedro de Cieza, cap. 12, ed. de Anvers 1554, hoja 30 y siguiente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3) Le nombre des indigènes indépendans qui habitent les deux Amériques decroît annuellement. On en compte encore environ 500.000 au nord et a l'ouest des États-Unis, et 400.000 au sud des républiques de Rio de la Plata et du Chili. C'est moins aux guerres qu'ils ont a soutenir cantre les gouvernemens américains, qu'à leur funeste passion pour les liqueurs fortes et aux combats d'extermination qu'ils se livrent entr'eux, que l'on doit attribuer leur décroissement rapide.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ils portent a un tel point ces deux excès, que l'on peut prédire, avec certitude, qu'avant un siècle ils auront complètement disparu de cette partie du globe. L'ouvrage de M. Schoolcraft (intitolato, Travels in the central portions of the Mississipi valley; pubblicato a New-York, l'anno 1825) est plein de détails curieux sur ces propriétaires primitifs du Nouveau-Monde; il devra être d'autant plus recherché, que c'est, pour ainsi dire, l'histoire de la dernière période d'existence d'un peuple qui va s'éteindre». Revue Encyclopédique, tom.","NO"
"Leopardi_Giacomo-Operette_morali-1834","Leopardi Giacomo","Operette morali","1834","28, novembre 1825, pag. (4) Questo fatto è vero. DIALOGO DI UN FISICO E DI UN METAFISICO","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Famose voci di Archimede, quando egli ebbe trovato la via di conoscere il furto fatto dall'artefice nel fabbricare la corona votiva del re Gerone. (2) I desideri di quest'arte potranno in effetto, non so se apprenderla, ma studiarla certamente in diversi libri, non meno moderni che antichi: come, per modo di esempio, nelle Lezioni dell'arte di prolungare la vita umana scritte ai nostri tempi in tedesco dal signor Hufeland, state anco volgarizzate e stampate in Italia. Nuova maniera di adulazione fu quella di un Tommaso Giannotti medico da Ravenna, detto per soprannome il filologo, e stato famoso a' suoi tempi; il quale nell'anno 1550 scrisse a Giulio terzo, assunto in quello stesso anno al pontificato, un libro de vita hominis ultra CXX annos protrahenda, molto a proposito dei Papi, come quelli che quando incominciano a regnare, sogliono essere di età grande.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sarebbe libro da ridere, se non fosse oscurissimo. Dice il medico, averlo scritto a fine principalmente di prolungare la vita al nuovo Pontefice, necessaria al mondo; confortato anche a scriverlo da due Cardinali, desiderosi oltremodo dello stesso effetto. Nella dedicatoria, vives igitur, dice, beatissime pater, ni fallor, diutissime.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E nel corpo dell'opera, avendo cercato in un capitolo intero cur Pontificum supremorum nullus ad Petri annos pervenerit, ne intitola un altro in questo modo: Iulius III papa videbit annos Petri et ultra; huius libri, pro longæva hominis vita ac christianæ religionis commodo, immensa utilitate. Ma il Papa morì cinque anni appresso, in età di sessantasette. Quanto a sé, il medico prova che se egli per caso non passerà o non toccherà il centoventesimo anno dell'età sua, non sarà sua colpa, e i suoi precetti non si dovranno disprezzare per questo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Si conchiude il libro con una ricetta intitolata, Iulii III vita longævae ac semper sanæ consilium. (3) Vedi Luciano, Dial. Menip.","NO"
"Leopardi_Giacomo-Operette_morali-1834","Leopardi Giacomo","Operette morali","1834","et Chiron. opp. tom. 1, p. 514.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(4) Pindaro, Pyth. od. 10, v.","NO"
"Leopardi_Giacomo-Operette_morali-1834","Leopardi Giacomo","Operette morali","1834","46 et seqq. Strabone, lib. 15, p. 710 et seqq. Mela, lib. 3, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","5. Plinio, lib. 4, cap. 12 in fine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(5) Plinio, lib. 6, cap. 30; lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","7, cap. 2. Arriano, Indic.,","NO"
"Leopardi_Giacomo-Operette_morali-1834","Leopardi Giacomo","Operette morali","1834","(6) Lettres philosophiques, lett. 11. (7) Suida, voc.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Λευκὴ ἡμέρα. DIALOGO DI TORQUATO TASSO E DEL SUO GENIO FAMILIARE (1) Ebbe Torquato Tasso, nel tempo dell'infermità della sua mente, un'opinione simile a quella famosa di Socrate; cioè credette vedere di tratto in tratto uno spirito buono ed amico, e avere con esso lui molti e lunghi ragionamenti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così leggiamo nella vita del Tasso descritta dal Manso: il quale si trovò presente a uno di questi o colloqui o soliloqui che noi li vogliamo chiamare. (2) Apollonio, Hist. commentit. cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","46. Cicerone, de Divinai. lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","1, cap. 30; lib. 2, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","58. Plinio, lib. 18, cap. 12. Plutarco, Convival.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quæstion. lib. 8, quæst.","NO"
"Leopardi_Giacomo-Operette_morali-1834","Leopardi Giacomo","Operette morali","1834","10, opp. tom. 2, p. 734. Dioscoride, de Materia Medica, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","2, cap. 127. (3) Meursio, Exercitat.","NO"
"Leopardi_Giacomo-Operette_morali-1834","Leopardi Giacomo","Operette morali","1834","critic. par. 2, lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","2, cap. 19, opp. vol. 5, col.","NO"
"Leopardi_Giacomo-Operette_morali-1834","Leopardi Giacomo","Operette morali","1834","662. DIALOGO DELLA NATURA E DI UN ISLANDESE (1) Camoens, Lusiad.","NO"
"Leopardi_Giacomo-Operette_morali-1834","Leopardi Giacomo","Operette morali","1834","canto 5. (2) Seneca, Natural. Quæstion.","NO"
"Leopardi_Giacomo-Operette_morali-1834","Leopardi Giacomo","Operette morali","1834","lib, 6, cap. 2. IL PARINI OVVERO DELLA GLORIA","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Pausania, lib. 2, cap. 20, p. 157.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2) Lib. 1, ed. di Milano 1803, vol.","NO"
"Leopardi_Giacomo-Operette_morali-1834","Leopardi Giacomo","Operette morali","1834","1, p. 79. (3) Montesquieu, Fragment sur le Goût: de la sensibilité. (4) Povera e nuda vai, filosofia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Petrarca, parte 4, son. 1., La gola e 'lsonno. (5) De Senect.","NO"
"Leopardi_Giacomo-Operette_morali-1834","Leopardi Giacomo","Operette morali","1834","cap. 23. (6) Appresso a Stobeo, ed.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gesner. Tigur. 1559, serm. 96, p.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(7) Somn. Scip. cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","7. DIALOGO DI FEDERICO RUYSCH E DELLE SUE MUMMIE (1) Vedi, tra gli altri, circa queste famose mummie, che in linguaggio scientifico si direbbero preparazioni anatomiche, il Fontenelle, Éloge de mons.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ruysch. (2) Lo studio del Ruysch fu visitato due volte dallo Czar Pietro primo: il quale poi, comperato, lo fece condurre a Pietroburgo. (3) Il mezzo usato dal Ruysch a conservare i cadaveri, furono le iniezioni di una certa materia composta da esso, la quale faceva effetti maravigliosi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(4) De Senect. cap. 7.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DETTI MEMORABILI DI FILIPPO OTTONIERI (1) Oeconom. cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","20, § 23. (2) Cap. 6.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3) Lib. 1, segm. 69. (4) Lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","2, segm. 31. (5) Ibid., segm. 95. (6) Lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","4, segm. 48. (7) Præcept. gerend.","NO"
"Leopardi_Giacomo-Operette_morali-1834","Leopardi Giacomo","Operette morali","1834","reipub. opp. tom. 2, p. 709 et seq.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(8) Parad. 1 in fine. (9) Lib. 2, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","8, sect. 9; c. 9, sect. 5. DIALOGO DI CRISTOFORO COLOMBO E DI PIETRO GUTIERREZ","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Peripl. in Geogr. Græc. min.","NO"
"Leopardi_Giacomo-Operette_morali-1834","Leopardi Giacomo","Operette morali","1834","p. 5. ELOGIO DEGLI UCCELLI (1) Cyneget.","NO"
"Leopardi_Giacomo-Operette_morali-1834","Leopardi Giacomo","Operette morali","1834","cap. 5, § 4. CANTICO DEL GALLO SILVESTRE","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Vedi, tra gli altri, il Buxtorf, Lexic. Chaldaic. Talmud, et Rabbin.","NO"
"Leopardi_Giacomo-Operette_morali-1834","Leopardi Giacomo","Operette morali","1834","col. 2653 et seq. (2) Come un buon numero di Gentili e di Cristiani antichi, molti anco degli Ebrei (tra' quali Filone di Alessandria, e il rabbino Mosè Maimonide) furono di opinione che il sole, e similmente i pianeti e le stelle, avessero anima e vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Veggasi il Gassendi, Physic. sect. 2, lib. 2, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","5; e il Petau, Theologic. dogm. de sex dier.","NO"
"Leopardi_Giacomo-Operette_morali-1834","Leopardi Giacomo","Operette morali","1834","opific. lib. 1, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","12, § 5 et seqq. (3) Questa è conclusione poetica, non filosofica. Parlando filosoficamente, l'esistenza, che mai non è cominciata, non avrà mai fine.","NO"
"Leopardi_Giacomo-Operette_morali-1834","Leopardi Giacomo","Operette morali","1834","IL COPERNICO (1) Copernico in effetto lo dedicò al pontefice Paolo III. DIALOGO DI PLOTINO E PORFIRIO","NO"
"Leopardi_Giacomo-Operette_morali-1834","Leopardi Giacomo","Operette morali","1834","(1) Diogene Laerzio, Vit. Plat. segm. 80.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2) Molto differiscono le opinioni del secolo decimonono da quelle di Porfirio nel proposito dello stato naturale e della civiltà. Ma questa differenza non importerebbe altra contesa che di nomi in ciò che appartiene agli argomenti di Porfirio per la morte volontaria. Chiamando miglioramento o perfezionamento o progresso quello che Porfirio chiama corruttela, e natura migliorata o perfezionata quella che il medesimo chiama seconda natura, il valore dei ragionamenti di quello non iscemerebbe in alcuna parte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(3) Cicerone, Tuscul. lib. 1, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","34. Valerio Massimo. lib.","NO"
"Leopardi_Giacomo-Operette_morali-1834","Leopardi Giacomo","Operette morali","1834","8. cap. 9. Diogene Laerzio, lib. 2, segm. 86. Suida, voc.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ἀρίστιππος. DIALOGO DI TRISTANO E DI UN AMICO (1) Parte 2, Canzone 5, Solea dalla fontana di mia vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(2) Vedi Stobeo, Serm. 96, p. 527 et seqq. Serm. 119, p. 601 et seqq. NOTIZIA INTORNO A QUESTE OPERETTE Queste Operette, composte nel 1824, pubblicate la prima volta in Milano nel 1827, ristampate in Firenze nel 1834 coll'aggiunta del Dialogo di un venditore di almanacchi e di un passeggere, e di quello di Tristano e di un amico, composti nel 1832; tornano ora alla luce ricorrette dall'autore notabilmente, ed accresciute del Frammento apocrifo di Stratone da Lampsaco, scritto nel 1825, del Copernico, e del Dialogo di Piotino e di Porfido, composti nel 1827.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il Dialogo di un lettore di umanità e di Sallustio, che si trova nelle altre edizioni, in questa manca per volontà dell'autore. APPENDICE NOVELLA: SENOFONTE E NICCOLÒ MACHIAVELLO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non si legge negli antichi che Plutone e Proserpina avessero mai figli. Ultimamente si sa che ne è nato uno, del quale si è fatto gran chiasso per tutta casa del diavolo. E siccome tutti i demoni chi più chi meno s'intendono dell'arte d'indovinare, si sparse voce, che quel diavoletto, essendo figlio di re, e perciò dovendo regnare, e non potendo nell'inferno, perché il padre non avrebbe lasciato mai voto il trono, avrebbe regnato in terra sotto figura umana, non si sa dove né quando, e sarebbe stato gran principe, e avrebbe portato alla sua corte molti altri diavoli sotto la stessa forma.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Si disse ancora che altri figli di Plutone in diversi tempi avessero regnato nello stesso modo, creduti uomini ec. e così vadano per le storie ec. In somma il fatto sta che volendo dargli un istitutore, concorsero Senofonte e Machiavello, tutti due maestri e scrittori in vita dell'arte di regnare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di Senofonte potrebbe far maraviglia che essendo stato sempre così modesto ec. allora ec. Ma tutti gli uomini cadono in qualche debolezza ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","o fu per puntiglio ec. o finalmente conservando grande amore alla sua patria, e vedendo che i principi di razza umana, benché potessero facilissimam. contuttociò non facevano nulla per lei, e piuttosto pensavano a tutt'altre conquiste dannose, perché volendo intraprendere, hanno sempre grandissimo riguardo che l'impresa non giovi altrui ma faccia danno, sperò che il diavolo potesse far quello che non era da sperare dagli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Concorso. Descrizione burlesca e immaginosa del trono, corte, assistenti ec. di Plutone, del suo figliuolino, colle corna nascenti ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Orazione di Senofonte. Orazione di Machiavello. Sebbene parecchi principi hanno proibita la mia opera, tutti però l'hanno seguita, e non s'è mai trovato (il principe di Senofonte) un principe come quello di Senofonte, ma tutti sono stati e sono come il mio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Prevale Machiavello. Qui la novella finirebbe, ma dirò come per giunta, che Baldassar Castiglione fu eletto maestro de' paggi del diavoletto. Questo può parer maraviglioso, ma si vuole che il Conte a forza di considerar meglio le cose di questo mondo, e informarsi dai morti, che venivano discendendo all'inferno, circa il carattere presente delle cose, degli uomini, degli avvenimenti, delle corti, de' negozi umani ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","deponesse affatto l'idea ch'ebbe in vita del perfetto cortigiano. Anzi si crede che avesse pubblicato dalla stamperia reale dell'inferno in carta fatta con peli di diavolo, e in caratteri impressi col nero di carbone ec. in vece d'inchiostro una nuova edizione del Cortigiano corretta e riformata appresso a poco nel modo che l'Alfiericorresse il panegirico di Plinio a Traiano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sicché fu scelto maestro de' paggi alla corte del principino. E siccome queste sono notizie recentissime arrivate dall'inferno per mezzo (di quello che immaginerò a suo tempo), così staremo a vedere quello che succederà, e se nel mondo ci sarà niente di nuovo, che non credo, ancorché s'avverasse quello che i diavoli indovini hanno pronosticato. Dirà pure Machiavello.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quel Ciro stesso ch'egli prese e descrisse come modello, tutti sanno che fu tutt'altro, e gran birbante, e tu, Plutone, lo sai meglio degli altri, che come tale lo hai ricompensato e fatto tuo consigliere segreto. Per la novella Senofonte e Machiavello Dirà Machiavello.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Moltissimi e prima e dopo di me, antichi, come sei tu, Senofonte, e moderni, come son io, hanno o dato precetti espressamente, così di governare, e di viver sul trono o nelle corti ec. come di viver nella società e di governar se stesso rispettivamente agli altri uomini; ovvero hanno trattato in mille maniere di questa materia, senza prender l'assunto di ridurle ad arte (come abbiam fatto tu ed io): e ciò ne' loro libri di morale, di politica, d'eloquenza, di poesia, di romanzi ec. Da per tutto si discorre principalmente d'ammaestrar gli uomini a saper vivere, che qui alla fine consiste l'utilità delle lettere, e della filosofia, e d'ogni sapere e disciplina.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma tutti costoro, o certo quasi tutti son caduti in uno di questi due errori. Il primo, e principale, e più comune si è d'aver voluto ammaestrare a vivere (sia sul trono o privatamente) e governar se stesso o gli altri, secondo i precetti di quella che si chiama morale. Domando io: è vero o non è vero che la virtù è il patrimonio dei coglioni: che il giovane per bennato, e beneducato che sia, pur ch'abbia un tantino d'ingegno, è obbligato poco dopo entrato nel mondo, (se vuol far qualche cosa, e vivere) a rinunziare quella virtù ch'avea pur sempre amata: che questo accade sempre inevitabilissimamente: cheanche gli uomini più da bene, sinceramente parlando, si vergognerebbero se non si credessero capaci d'altri pensieri e d'altra regola d'azioni se non di quella che s'erano proposta in gioventù, e ch'è pur quella sola che s'impara ordinariamente dai libri?","YES"
"Leopardi_Giacomo-Operette_morali-1834","Leopardi Giacomo","Operette morali","1834","È vero o non è vero che per vivere, per non esser la vittima di tutti, e calpestato e deriso e soverchiato sempre da tutti (anche col più grande ingegno e valore e coraggio e coltura, e capacità naturale o acquisita di superar gli altri), è assolutissimamente necessario d'esser birbo: che il giovane finché non ha imparato ad esserlo, si trova sempre malmenato; e non cava un ragno da un buco in eterno: che l'arte di regolarsi nella società o sul trono, quella che s'usa, quella che è necessario d'usare, quella senza cui non si può né vivere né avanzarsi né far nulla, e neanche difendersi dagli altri, quella che usano realmente i medesimi scrittori di morale, è né più né meno quella ch'ho insegnata io? Perché dunque essendo questa (e non altra) l'arte del saper vivere, o del saper regnare (ch'è tutt'uno, poiché il fine dell'uomo in società è di regnare sugli altri in qualunque modo, e il più scaltro regna sempre), perché, dico io, se n'ha da insegnare, e tutti i libri n'insegnano un'altra, e questa direttamente contraria alla vera? e tale ch'ell'è appunto il modo certo di non sapere e non potere né vivere né regnare?","YES"
"Leopardi_Giacomo-Operette_morali-1834","Leopardi Giacomo","Operette morali","1834","e tale che nessuno de' più infiammati nello scriverla, vorrebb'esser quello che l'adoperasse, e nemmeno esser creduto un di quelli che l'adoprino? (cioè un minchione). Torno a dire: qual è il fine dei libri, se non di ammaestrare a vivere?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ora perché s'avrà da dire al giovane, o all'uomo, o al principe, fate così, ed essere fisicamente certo che se farà così, sbaglierà, non saprà vivere, e non potrà né conseguirà mai nulla? Perché dovrà l'uomo leggere i libri per istruirsi e per imparare, e nel tempo stesso, conoscere ed esser disposto di dover fare tutto il contrario precisamente di quel ch'essi libri gli prescrivono? Fatto sta che non per altro il mio libro è prevaluto nell'opinione degli uomini al tuo, a quello del Fénélon,e a tutti i libripolitici, se non perch'io dico nudamente quelle cose che son vere, che si fanno, che si faranno sempre, e che vanno fatte, e gli altri dicono tutto l'opposto, benché sappiano e vedano anch'essi niente meno di me, che le cose stanno come le dico io.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sicché i libri loro sono come quelli de' sofisti: tante esercitazioni scolastiche, inutili alla vita, e al fine che si propongono, cioè d'istruirla; perché composti di precetti o di sentenze scientemente e volutamente false, non praticate né potute praticare da chi le scrive, dannosissime a chi le praticasse, ma realmente non praticate neppure da chi le legge, s'egli non è un giovane inesperto, o un dappoco. Laddove il mio libro è e sarà sempre il Codice del vero ed unico e infallibile e universal modo di vivere, e perciò sempre celebratissimo, più per l'ardire, o piuttosto la coerenza da me usata nello scriverlo, che perché ci volesse molto a pensare e dir quello che tutti sanno, tutti vedono, e tutti fanno. Quel che mi resta a desiderare pel ben degli uomini, e la vera utilità specialmente de' giovani, si è che quello ch'io ho insegnato ai principi s'applichi alla vita privata, aggiungendo quello che bisognasse.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E così s'avesse finalmente un Codice del saper vivere, una regola vera della condotta da tenersi in società, ben diversa da quella dettata ultimamente dal Knigge, e tanto celebrata dai tedeschi, nessuno de' quali vive né visse mai a quel modo. L'altro errore in cui cadono gli scrittori, si è che se anche talvolta hanno qualche precetto o sentimento vero, lo dicono col linguaggio dell'arte falsa, cioè della morale. Che questo sia un puro linguaggio di convenzione, oramai sarebbe peggio che cieco chi non lo vedesse.","NO"
"Leopardi_Giacomo-Operette_morali-1834","Leopardi Giacomo","Operette morali","1834","P. e. virtù significa ipocrisia, ovvero dappocaggine; ragione, diritto e simili significano forza; bene, felicità ec. dei sudditi significa volontà,capriccio, vantaggio ec. del sovrano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cose tanto antiche e note che fa vergogna e noia a ricordarle. Ora io non so perché, volendo esser utile più che si possa, ed avendo il linguaggio chiaro ch'ho usato io, si voglia piuttosto adoperare quest'altro oscuro che confonde le idee, e spesso inganna, o se non altro, imbroglia la testa di chi legge. Il valore di questa nomenclatura a cui si riduce tutta quanta la morale effettiva, è già tanto conosciuto, che nessuna utilità ne viene dall'usarla.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perché non s'hanno da chiamare le cose coi loro nomi? Perché gl'insegnamenti veri ec s'hanno da tradurre nella lingua del falso? le parole moderne nelle parole antiche?","YES"
"Leopardi_Giacomo-Operette_morali-1834","Leopardi Giacomo","Operette morali","1834","Perché l'arte della scelleraggine (cioè del saper vivere) s'ha da trattare e scrivere col vocabolario della morale? Perché tutte le arti e scienze hanno da avere i loro termini propri, e più precisi che sia possibile, fuorché la più importante di tutte, ch'è quella del vivere? e questa ha da prendere in prestito la sua nomenclatura dall'arte sua contraria, cioè dalla morale, cioè dall'arte di non vivere?","YES"
"Leopardi_Giacomo-Operette_morali-1834","Leopardi Giacomo","Operette morali","1834","A me parve che fosse naturale il non vergognarsi e il non fare difficoltà veruna di dire, quello che niuno si vergogna di fare, anzi che niuno confessa di non saper fare, e tutti si dolgono se realmente non lo sanno fare o non lo fanno. E mi parve che fosse tempo di dir le cose del tempo co' nomi loro: e d'esser chiaro nello scrivere come tutti oramai erano e molto più sono chiari nel fare: e com'era finalmente chiarissimo e perfettamente scoperto dagli uomini quel ch'è necessario di fare. Sappi ch'io per natura, e da giovane più di molti altri, e poi anche sempre nell'ultimo fondo dell'anima mia, fui virtuoso, ed amai il bello, il grande, e l'onesto, prima sommamente, e poi, se non altro, grandemente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Né da giovane ricusai, anzi cercai l'occasione di mettere in pratica questi miei sentimenti, come ti mostrano le azioni da me fatte contro la tirannide, in pro della patria. V. i miei pensieri p. 2473. Ma come uomo d'ingegno, non tardai a far profitto dell'esperienza, ed avendo conosciuto la vera natura della società e de' tempi miei (che saranno stati diversi dai vostri), non feci come quei stolti che pretendono colle opere e coi detti loro di rinnuovare il mondo, che fu sempre impossibile, ma quel ch'era possibile, rinnovai me stesso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quanto maggiore era stato l'amor mio per la virtù, e quindi quanto maggiori le persecuzioni, i danni e le sventure ch'io ne dovetti soffrire, tanto più salda e freddaed eterna fu la mia apostasia. E tanto più eroicamente mi risolvetti di far guerra agli uomini senza né tregua né quartiere (dove fossero vinti), quanto meglio per esperienza m'accorsi ch'essi non l'avrebbero dato a me, s'io fossi durato nell'istituto di prima. Poi volgendomi a scrivere e filosofare, non diedi precetti di morale, ch'era già irreparabilmente abolita e distrutta quanto al fatto, sapendo bene (come ho detto) che il mondo non si può rinnovare; ma da vero filosofo insegnai quella regola di governare e di vivere ch'era sottentrata alla morale per sempre, che s'usava realmente, e che realmente e unicamente poteva giovare e giovava a chi l'avesse imparata.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in questo solo mancai al mio proposito di nuocere e di tradire. Perocché facendo professione di scrittore (e quindi di maestro de' lettori e della vita) non ingannai gli uomini considerati come miei discepoli, e promettendo loro di ammaestrarli, non li feci più rozzi e stolti di prima, non insegnai loro cose che poi dovessero disimparare: e in somma professando, come scrittore didascalico, di mirare all'utilità de' lettori, non diedi loro precetti dannosi o falsi, ma spiegai loro distintamente e chiaramente l'arte vera ed utile, istituendo non quanto al fatto, ma quanto all'osservazione de' fatti, ch'è proprio debito del filosofo, e quanto alle dottrine che ne derivano, una nuova scuola o filosofia da sostituire alla tua Socratica sua contraria, e da durare e giovare (per quello ch'io mi pensi) assai più di lei, e d'ogni altra, e forse mentre gli uomini saranno uomini, cioè diavoli in carne. E dove gli altri filosofi senza odiar gli uomini quanto me, cercano pure di nuocer loro effettivamente co' loro precetti, io effettivamente giovai, giovo, e gioverò sempre a chiunque voglia e sappia praticare i miei.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così che il Misantropo ch'io era, feci un'opera più utile agli uomini (chi voglia ben considerare) di quante mai n'abbia prodotte la più squisita filantropia, o qualunque altra qualità umana, come io mi rimetto all'esperienza di chiunque saprà mettere, o avrà mai saputo mettere in opera l'istruzione ricevuta dal mio libro. E io non poteva far cosa più contraria al mio istituto di quella ch'io feci: come non avrei potuto far cosa più conforme al medesimo, che scrivendo precetti sull'andare del tuo libro che passi per filantropo. Tanto è veroquello ch'io ti dissi poco innanzi, che non ostante il mio rinnegamento degli antichi principii umani e virtuosi, fui costretto di conservare perpetuamente una non so se affezione o inclinazione e simpatia interna verso loro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(13 Giugno 1822). Alla novella Senofonte e Machiavello Si potrà anche dire che il diavoletto essendo figlio di una donna, era una specie d'Ermafrodito, mezz'uomo e mezzo diavolo, e quindi si credeva che non dovesse regnare nell'inferno, ma piuttosto in terra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO: ... FILOSOFO GRECO, MURCO SENATORE ROMANO, POPOLO ROMANO, CONGIURATI (Murco significa poltrone, e dall'altro canto Appiano nomina un certo Murco fra quelli che si unirono ai congiurati fingendo di avere avuto parte nella congiura. Murco era soprannome degli Stazi, famiglia consolare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","V. Velleio ii. 69. sect. 2, 72. sect. 4, 77. sect. 3. colle note Variorum ai detti luoghi, e l'Hist. des 2 triumv.","NO"
"Leopardi_Giacomo-Operette_morali-1834","Leopardi Giacomo","Operette morali","1834","t. 2. p. 170). Filos. Dove andate così di fuga?","NO"
"Leopardi_Giacomo-Operette_morali-1834","Leopardi Giacomo","Operette morali","1834","murco... non sapete niente? F. Di che?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Di Cesare. F.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh Dio, gli è successo qualcosa? Dite su presto. Ha bisogno di soccorso?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Non serve. È stato ammazzato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","F. Oh bene. E dove e come?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. In Senato, da una folla di gente. Mi ci trovava ancor io per mia disgrazia, e son fuggito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","F. Oh bravi: questo mi rallegra. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma che diavolo? sei briaco? Che mutazione è questa?","NO"
"Leopardi_Giacomo-Operette_morali-1834","Leopardi Giacomo","Operette morali","1834","F. Nessuna. Io credeva che gli fosse accaduta qualche disgrazia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Certo che schizzar fuori l'anima a forza di pugnalate non è mica una disgrazia. F.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non è una disgrazia che ne pianga nessuno. La gente piange quando il tiranno sta male, e ride quando è morto. M.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Quando anche non fosse morto, non occorreva che tu fingessi in presenza mia che ti sono amico dagran tempo. F. Mentre il tiranno è vivo, non bisogna fidarsi di nessuno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E poi ti corre voce d'essere stato amico di Cesare. M. Come sono tutti gli amici dei tiranni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il fatto sta che di Cesare in quanto Cesare non me ne importa un fico; e per conto mio lo potevano mettere in croce o squartare in cambio di pugnalarlo, ch'io me ne dava lo stesso pensiero. Ma mi rincresce assai che ho perduta ogni speranza di fortuna, perch'io non ho coraggio, e questi tali fanno fortuna nella monarchia, ma nella libertà non contano un acca. E il peggio è che mi resta una paura maledetta.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se li porti il diavolo in anima e in corpo questi birbanti dei congiurati. Godevamo una pace di paradiso, e per cagion loro eccoci da capo coi tumulti. F.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Ma queste son parole da vigliacco. La libertà, la patria, la virtù ec. ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","M. Che m'importa di patria, di libertà ec. Non sono più quei tempi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Adesso ciascuno pensa ai fatti suoi. F. Lo so meglio di te ma certe cose non vanno dette in piazza.","YES"
"Leopardi_Giacomo-Operette_morali-1834","Leopardi Giacomo","Operette morali","1834","M. E in piazza e in tribuna e dovunque. Questo non è il secolo della virtù ma della verità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La virtù non solamente non si esercita più col fatto (levati pochi sciocchi), ma neanche si dimostra colle parole, perché nessuno ci crederebbe. Oh il mondo è cambiato assai. L'incivilimento ha fatto gran benefizi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","F. Sto a vedere che costui mi vuol fare il maestro di filosofia. Murco mio caro, questi insegnamenti noi gli abbiamo su per le dita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La filosofia non è altro che la scienza della viltà d'animo e di corpo, del badare a se stesso, procacciare i propri comodi in qualunque maniera, non curarsi degli altri, e burlarsi della virtù e di altre tali larve e immaginazione degli uomini. La natura è gagliarda magnanima focosa, inquieta come un ragazzaccio; ma la ragione è pigra come una tartaruga, e codarda come una lepre. Se tutto il mondo fosse filosofo, né libertà né grandezza d'animo né amor di patria né di gloria né forza di passioni né altre tali scempiezze non si troverebbero in nessun luogo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh filosofia filosofia! Verrà tempo che tutti i mortali usciti di tutti gl'inganni che li tengono svegli e forti, cadranno svenuti e dormiranno perpetuamente fra le tue braccia. Allora la vita umana sarà dilettevole come una sonata del monocordo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che bella cosa la nuda verità! che bella cosa il dormire, e non far niente, e non curarsi di niente. M.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Adagio adagio, chesiete in piazza e non mica in iscuola: e questo non è tempo da declamare. Pensiamo ai casi nostri. Popolo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Viva la libertà. Muoiano i tiranni, Murco e Filos. Viva la libertà.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Muoiano i tiranni. M. Bisogna studiar la maniera di regolarsi (seguano altri discorsi).","NO"
"Leopardi_Giacomo-Operette_morali-1834","Leopardi Giacomo","Operette morali","1834","Popolo. Muoiano i traditori. Viva la dittatura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. e F. Muoiano i traditori. Viva la dittatura.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Qui non istiamo bene. Casa mia sta lontana.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ritiriamoci in Campidoglio. (Entrati in Campidoglio, altri discorsi). M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che tumulto è questo? Parte del popolo. Viva la libertà.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Altra parte. Viva la dittatura. M. e F.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Viva la libertà. Viva la dittatura. F.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Viene avanti uno che porta un cappello in cima a una picca, e dietro una processione di togati. Vengono a dirittura qua. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh me tristo. I congiurati. Ci siamo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Non c'è tempo da fuggire. F. Tengono ciascuno un pugnale in alto.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Portate nessun'arma indosso? F.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Porto uno stilo da scrivere. M. Date date, anche questo farà.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mi caccerò tra la folla, e mi crederanno uno de' congiurati. F. A maraviglia: l'amico di Cesare.","YES"
"Leopardi_Giacomo-Operette_morali-1834","Leopardi Giacomo","Operette morali","1834","M. Strigne più la camicia che la sottana. Tu che sei forestiero, e non hai carica né dignità, non corri nessun rischio.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Bruto. Il tiranno è morto. Viva il popolo romano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Viva la libertà. Murco e Congiurati. Viva il popolo romano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Viva la libertà. B. Sbarrate le porte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Sì per Dio, sbarratele bene. Popolo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Viva la dittatura. Muoiano i congiurati. Murco.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Muoiano i congiurati. B. Come?","NO"
"Leopardi_Giacomo-Operette_morali-1834","Leopardi Giacomo","Operette morali","1834","dov'è? chi di voi grida, muoiano i congiurati? Sei tu quello?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Perdonate: è stato uno sbaglio: mi diverto a far da scrivano, e per questo sono avvezzo a ripetere quello che sento dire. B.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma come stai qui fra noi? M. Forse che non sono de' vostri?","NO"
"Leopardi_Giacomo-Operette_morali-1834","Leopardi Giacomo","Operette morali","1834","B. Non so niente. Chi si è curato d'un vigliacco tuo pari?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Anzi io son quello che gli ho dato la prima pugnalata. Casca.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Bugiardo: la prima gliel'ho data io. M. È vero: ho fallato: voleva dir la seconda.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Congiurato. La seconda gliel'ho data io. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dunque la terza. Altro congiurato. Signor no: sono io che gli ho dato la terza.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Murco. Insomma io gli ho dato una pugnalata,ma non mi ricordo quale. Congiurato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E il coltello è rimasto nella piaga? M. No, ma l'ho ferito con quest'arma che porto in mano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Congiurato. Questa? è imbrattata di cera ma non di sangue.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Non gli avrò passata la veste. B.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Abbiate l'occhio a costui. Disponiamo i gladiatori. DIALOGO TRA DUE BESTIE P. E.","NO"
"Leopardi_Giacomo-Operette_morali-1834","Leopardi Giacomo","Operette morali","1834","UN CAVALLO E UN TORO Toro. Che ossa son queste?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cavallo. Io ho sentito dire spesso ai nostri vecchi ch'elle son ossa d'uomini. T.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che vale a dir uomini? C. Era una razza di animali che ora è perduta già da chi sa quanto tempo.","YES"
"Leopardi_Giacomo-Operette_morali-1834","Leopardi Giacomo","Operette morali","1834","T. Come, è perduta una razza di animali? C.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh tanti altri animali si trovavano antichissimamente che ora non si conoscono altro che per l'ossa che se ne trovano, ec. Discorso in grande sopra questa razza umana che finalmente si finge estinta, sopra le sue miserie, i suoi avvenimenti, la sua storia, la sua natura ec. Non viveva già naturalmente, e come tutti gli altri, ma in mille modi loro propri.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E perciò avevano questa particolarità curiosa che non potevano mai esser contenti né felici, cosa maravigliosa per le bestie che non hanno mai pensato ad essere scontenti della loro sorte. T. Oh io non ho mai veduto un bue che fosse scontento d'essere un bue.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cagioni dell'infelicità umana, la vita non naturale, la scienza (e questa darà materia ne' vari suoi rami a infinite considerazioni e ridicoli), le opinioni ec. Credevano poi che il mondo fosse fatto per loro. T.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh questa sì ch'è bellissima! come se non fosse fatto per li tori. C.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Tu burli. T. Come burlo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","C. Eh via, non sai ch'è fatto per li cavalli? T.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu pure hai la pazzia degli uomini? C. Tu mi sembri il pazzo a dire che il mondo sia per li buoi, quando tutti sanno ch'è fatto per noi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","T. Anzi tutti sanno ec. E vuoi vederlo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Per li buoi v'è luogo da per tutto e chi non è bue non fa fortuna in questo mondo. C. Ben bene, lasciamo stare questi discorsi, e tu pensala come ti pare ch'io so quello che m'abbia da credere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Esercitavanoun grande impero sugli altri animali, sopra noi sopra i buoi ec. come fanno adesso le scimie, che qualche volta ci saltano indosso, e con qualche ramuscello ci frustano e ci costringono a portarle ec. In somma questo Dialogo deve contenere un colpo d'occhio in grande, filosofico e satirico sopra la razza umana considerata in natura, e come una delle razze animali, rendutasi curiosa per alcune singolarità, insinuare la felicità destinataci dalla natura in questo mondo come a tutti gli altri esseri, perduta da noi per esserci allontanati dalla natura, discorrere con quella maraviglia che dev'essere in chiunque si trovi nello stato naturale, delle nostre passioni, dell'ambizione, del danaro, della guerra, del suicidio, delle stampe, della tirannia, della previdenza, delle scelleraggini, ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","ec. T. Oh che matti, oh che matti.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Lasciami cercare un po' d'ombra, che questo sole mi cuoce. C. Vattene dove vuoi ch'io corro al fiume per bere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Si avverta di conservare l'impressione che deve produrre il discorrersi dell'uomo come razza già perduta e sparita dal mondo, e come di una rimembranza, dove consiste tutta l'originalità di questo Dialogo, per non confonderlo coi tanti altri componimenti satirici di questo genere dove si fa discorrere delle cose nostre o da forestieri, selvaggi ec. o da bestie, in somma da esseri posti fuori della nostra sfera. Si potrebbe anche fare un altro Dialogo tra un moderno e l'ombra gigantesca (dico gigantesca perché gli uomini in natura erano certo assai più grandi e robusti del presente come si sa degli antichi Germani e Galli) di un qualcuno vissuto naturalmente e prima della civilizzazione e dipingere la sua continua maraviglia nel sentire appoco appoco il gran cangiamento e snaturamento delle cose umane.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DI UN CAVALLO E UN BUE C. Hai tu veduto quell'animale che ieri mi saltò a cavalcioni sulla groppa, e mi tenea forte per li crini, e per quanto m'adoperassi non ci fu caso di staccarmelo da dosso finattanto che non gli parve di lasciarmi andare?","NO"
"Leopardi_Giacomo-Operette_morali-1834","Leopardi Giacomo","Operette morali","1834","B. Che sorta di animale era? C.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Mia nonna mi disse ch'era una scimia. Per me aveva creduto che fosse un uomo e questo m'avea messo una gran paura. B.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Un uomo? che vale a dire un uomo? C.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Una razza d'animali. Non hai saputo mai quello ch'erano gli uomini? B.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Non gli ho mai visti ec. C. Neanch'io gli ho visti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","B. E dove si trovano? C.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non si trovano più, che la razza è perduta, ma i miei nonni ne raccontano gran cose che le hanno sentite dai loro vecchi. B. Come può stare che una razza d'animali sia perduta.","YES"
"Leopardi_Giacomo-Operette_morali-1834","Leopardi Giacomo","Operette morali","1834","C. ec. come sopra ec. ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Era una sorta di bestie da quattro zampe come siamo noi altri, ma stavano ritti e camminavano con due sole come fanno gli uccelli, e coll'altre due s'aiutavano a strapazzare la gente. (Segua il discorso sopra gli effetti naturali di questa costruzione). C.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Credevano che il mondo fosse fatto per loro. B. ec., come se non fosse fatto per li buoi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","C. Tu parli da scherzo? ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","come sopra. Diavolo chi non sa ch'è fatto per li cavalli? ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","S'io non fossi nato cavallo mi dispererei, e non vorrei diventare un bue per tutta la biada di questo mondo. B. E io per tutte le foglie e tutti gli alberi (tutti i prati) della terra non avrei voluto essere un cavallo, ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La buassaggine è il miglior dono che la natura faccia a un animale, e chi non è bue non fa fortuna in questo mondo, ec. Ben bene, se tu sei pazzo io non voglio impazzire per cagion tua. Lasciamo queste bubbole e torniamo al fatto nostro.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Gli uomini credevano che il sole e la luna nascessero e tramontassero per loro e fossero fatti per loro, benché dicessero che il sole era infinite volte più grande non solo degli uomini ma di tutti i paesi di quaggiù, e lo stesso delle stelle, e tuttavia credevano che queste fossero come tanti moccoli da lanterna infilzati lassù per far lume alle signorie loro. B. A maraviglia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quando cascava giù dal cielo qualche scintilla come fa la state, avranno creduto che qualcuno su nell'alto andasse smoccolando le stelle per servizio degli uomini suoi padroni (prima bisogna aver detto che gli uomini dormivano il giorno e vegliavano la notte e si facevano lume accendendo certa roba che la venivano acconciando tratto tratto perché ardesse). C. Che so io?","YES"
"Leopardi_Giacomo-Operette_morali-1834","Leopardi Giacomo","Operette morali","1834","ec. Ora se sapessero che il mondo resta tal quale senza loro, essi che credevano che tutto il mondo consistesse nella loro razza, e se succedeva qualche alterazione alle loro monarchie, ammazzamento di capi, cangiamento di padroni in qualche paese, li chiamavano le rivoluzioni del mondo, e i racconti delle loro faccende li chiamavano le storie del mondo, e sì non erano altro che d'una specie d'animali, quando ce ne saranno state e ce ne saranno ora altrettante quanti uomini si contavano allora, e mille razze poi ciascuna da se è infinite volte più numerosa della loro, e questa era più piccola della nostra, e molto più rispetto agli elefanti alle balene e a tanti altri bestioni. E di queste rivoluzioni e queste vicende e casi del mondo ch'essi dicevano, non s'accorgeva altri che loro, e tutto il resto delle cose tirava innanzi collo stess'ordine e badava ai fatti suoi, e noi altri per le selve e per li prati e anche in mezzo agli uomini non sapevamo niente che il mondo fosse mutato.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E figurati se un leone quando si svegliava la mattina nel suo covacciolo e s'allestiva per andare a caccia pensava punto né poco, che il mondo fosse diverso, e sapeva o si curava punto che nel tal paese fosse stato ammazzato un certo capo di certi uomini, e che questa cosa fra loro facea gran romore, e mutava lo stato de' loro affari. E ora che non ci sono più, il mondo non se n'accorge e non se ne ricorda più che di quegli altri animali di cui t'ho detto che non si trova altro che l'ossa ec. C.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Mangiavano gli altri animali. B. Come fa il lupocolle pecore?","NO"
"Leopardi_Giacomo-Operette_morali-1834","Leopardi Giacomo","Operette morali","1834","C. Ma erano nimicissimi de' lupi e ne ammazzavano quanti potevano. B.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh bravi, in questo gli lodo. C. Eh sciocco, non lo facevano mica per le pecore ma per loro che poi se ne servivano ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(si procuri di render questo pezzo allusivo alla cura che hanno i monarchi d'ingrassare i sudditi per poi spremerne il sugo). Ma poi venne un'altra moda e i padroni non si curavano più d'ingrassare le loro bestie, ma secche com'erano se le spremevano e se le mangiavano (allusivo al tempo presente). E a' tuoi pari davano tra le corna e gli ammazzavano, e poi gli abbrostolivano e se li mangiavano e non facevano pranzo senza la carne vostra.","NO"
"Leopardi_Giacomo-Operette_morali-1834","Leopardi Giacomo","Operette morali","1834","B. Oh bestie maledette! E i buoi di quel tempo erano così gaglioffi che li lasciavano fare?","YES"
"Leopardi_Giacomo-Operette_morali-1834","Leopardi Giacomo","Operette morali","1834","C. risponda allusivamente a quello che fanno ora i popoli coi tiranni. Ciascuno badava ai fatti suoi, e sperava che non toccherebbe a lui ec. E aveano paura ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","oziosi ec. indolenti ec. Da principio non era così.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Poi gli uomini trovarono altre arti (la politica moderna) gl'ingrassavano gli accarezzavano e poi davano loro sulla testa ec. ec. In proposito degli animali perduti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche gli uomini s'erano mutati assai ed erano quasi altri animali da quelli di prima che s'erano perduti. Perché da principio erano molto più forti e grandi e corputi e di più lunga vita che dopo, che a forza di vizi s'indebolirono e impicciolirono, come anche le razze nostre (de' cavalli, ed anche de' buoi) s'indebolivano e imbastardivano tra le loro mani, e per averne delle belle e forti le andavano a pigliar nelle selve ec. e così le piante.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Da secoli immemorabili non avevano altro che dire, oh che mondo, oh che mondo, e tutti, padri e figli, giovani e vecchi dicevano sempre la stessa cosa, e il mondo non migliorava mai. B. Come?","YES"
"Leopardi_Giacomo-Operette_morali-1834","Leopardi Giacomo","Operette morali","1834","non erano contenti di questo mondo? C. I primi uomini saranno stati, ma poi che non vivevano più come noi e come i loro antenati e come era naturale, si trovavano scontentissimi 1. perché sapevano troppe cose, e niente pareva loro bello 2. perché tutti erano birbanti, vale a dire che non moriva un uomo che non avesse fatto qualche male agli altri volontariamente ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","B. Dunque anche i topi e le mosche crederanno che il mondo siafatto per loro. C.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io non so niente, ma se lo credono, son bestie pazze. Libertà naturale e innata delle bestie paragonata alla servitù delle nazioni umane. Al dialogo del cavallo e del bue","NO"
"Leopardi_Giacomo-Operette_morali-1834","Leopardi Giacomo","Operette morali","1834","Si può far derivare l'estinzione della specie umana dalla sua corruzione, effetto ben probabile anche in filosofia considerando l'indebolimento delle generazioni, e paragonando la durata della vita, e la statura, il vigore ec. degli uomini moderni con quello degli antichi. E così rispetto ai cangiamenti dell'animo e dello spirito, alle sventure derivatene, al mal essere politico, corporale, morale, spirituale che cagionano ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Della degenerazione delle forze e della statura umana ec. insomma del corpo umano v. il capo v di Velleio, e quivi molte testimonianze nelle note Variorum. Omnis eorum juventus (Cauchorum, popoli della Germania), infinita numero, immensa corporibus etc. Velleio ii, 106, sect. 1.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lo dice come testimonio di vista. Galli Senones, gens natura ferox, moribus incondita, ad hoc ipsa corporum mole, perinde armis ingentibus, adeo omni genere terribilis fuit, ut plane nata ad hominum interitum, urbium stragem videretur. Floro i, 13.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vedilo pure ii. 4. Insigne spectaculum triumphi fuit.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Quippe vir, proceritatis eximiae (Theutobochus rex Theutonorum) super tropaea sua eminebat. Id. iii, 3.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cum rege Parthorum iuvene excelsissimo. Velleio ii, 101, sect. 1, come testimonio oculare. V. i commentatori.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Batonemque et Pinetem excelsissimos duces de' Pannonii e de' Dalmati, ii, 114, sect. 4. Questi pure poco prima ch'egli scrivesse, veduti da tutto l'esercito di Tiberio, presi, e forse condotti a Roma in trionfo, e forse allora ancor vivi. V. gli Storici.","NO"
"Leopardi_Giacomo-Operette_morali-1834","Leopardi Giacomo","Operette morali","1834","V. Floro della corporatura dei Galli propri iii, 10, dove del re Vercingetorige. Ed ivi, prima, dei Germani. Di alcune specie perdute di uccelli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","V. la Biblioteca Italiana t. 6. p. 190, dopo il mezzo. Della lunga vita degli uomini antichissimi v. l'opinione mitologica degl'indiani nel Ramayuna. Annali di Scienze e lettere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Milano, 1811. Novembre. N. 23, p. 35, dal mezzo in giù.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il Ramayuna è uno de' principali libri di mitologia indiana. V. pure Rocca. Memorie intorno alla guerra in Ispagna.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Milano, Stella 1816. p. 161-2. Parte ii, ed ib. p. 180 principio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Cavallo. Sapevano quali erano le malattie delle quali si poteva morire, e appresso a poco se sarebbero morti o no, e in genere pochi morivano senz'averlo preveduto con sommo spavento e dolore, e sentita la morte innanzi tempo. Ora chi di noi, bene o male che stia, pensa mai alla morte e si attrista per dover morire, o su nulla di questo negozio?","YES"
"Leopardi_Giacomo-Operette_morali-1834","Leopardi Giacomo","Operette morali","1834","E mantenevano i medici quasi non per altro che per sapere innanzi tempo quando sarebbero morti ec. Così che la morte era per loro uno spasimo, e frequentissimo anche nel corso della vita, per i dubbi, i timori, i sospetti ec. di malattie mortali, di pericoli ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Osservazioni sulla previdenza del futuro, e come la tristezza, la malinconia ec. derivante dall'aspettazione o timore del male (cosa per una parte maggior del male, come prova Senofonte nella Ciropedia con vari esempi; per altro lato, costituente la massima parte della nostra infelicità) sia quasi affatto ignota e straniera ed aliena agli animali. Εἰσὶ δὲ καὶ ἄλλως οἱ Κέλτοι μακρῶ πάντας ὐπερῃρκότες μήκει τοὺς ἀνϑρώπους.","NO"
"Leopardi_Giacomo-Operette_morali-1834","Leopardi Giacomo","Operette morali","1834","οἱ δὲ Γάλαται τοῖς μὲν σώμασιν εἰσὶν ευμήκεις.Diod. l. 5. c.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nel ginnasio d'Asopo in Laconia si conservavano dell'ossa umane di prodigiosa grandezza. Pausan. 1, 3. c.","NO"
"Leopardi_Giacomo-Operette_morali-1834","Leopardi Giacomo","Operette morali","1834","22. p. 264. ap. Voyage d'Anach. ch.","NO"
"Leopardi_Giacomo-Operette_morali-1834","Leopardi Giacomo","Operette morali","1834","41. p. 83. t. 4. L'on nous montra dans un temple d'Esculape (à Megalopolis en Arcadie) des os d'une grandeur extraordinaire, et qu'on disoit être ceux d'un géant(Pausan. l.","NO"
"Leopardi_Giacomo-Operette_morali-1834","Leopardi Giacomo","Operette morali","1834","8. c. 32. p, 667). Même ouvrage ch.","NO"
"Leopardi_Giacomo-Operette_morali-1834","Leopardi Giacomo","Operette morali","1834","52, t. 4. p. 301. On étoit alors persuadé que la nature, en donnant aux anciens héros une taille avantageuse, avoit etc. (Philostr. Apollon.","NO"
"Leopardi_Giacomo-Operette_morali-1834","Leopardi Giacomo","Operette morali","1834","ii. 21. p. 73. iv. 16. p. 182. Gell.","NO"
"Leopardi_Giacomo-Operette_morali-1834","Leopardi Giacomo","Operette morali","1834","iii. 10). Eschyle releva ses acteurs par une chaussure très-haute.(Philostr.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Apoll. vi, 11. p. 245. Vit Sophist. i, p. 492.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lucian de Salt. par. 27. t. 2. p. 284. Vit.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Aeschyl. ap. Robort.","NO"
"Leopardi_Giacomo-Operette_morali-1834","Leopardi Giacomo","Operette morali","1834","p. 11). Même ouvrage t. 6. ch. 69, p. 19.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Vedete ancora circa la statura d'Ercole, Apollod. ii. 3. par.","NO"
"Leopardi_Giacomo-Operette_morali-1834","Leopardi Giacomo","Operette morali","1834","9. p. 96. Philostr. Apoll.","NO"
"Leopardi_Giacomo-Operette_morali-1834","Leopardi Giacomo","Operette morali","1834","ii. 21. p. 73. iv. 16. p. 152. Gell.","NO"
"Leopardi_Giacomo-Operette_morali-1834","Leopardi Giacomo","Operette morali","1834","iii. 10. Nous parcourûmes l'île (de Rhodes) dans sa partie orientale où l'on prétend qu'habitoient autrefois des géants.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(Diod. Sic. l.","NO"
"Leopardi_Giacomo-Operette_morali-1834","Leopardi Giacomo","Operette morali","1834","5. p. 327). On y a découvert des os d'une grandeur enorme. (Phleg.","NO"
"Leopardi_Giacomo-Operette_morali-1834","Leopardi Giacomo","Operette morali","1834","de mirabilibus c. 16). Voy. d'Anach.","NO"
"Leopardi_Giacomo-Operette_morali-1834","Leopardi Giacomo","Operette morali","1834","ch. 73. t. 6. p. 142. Dei giganti vedete la Parte primera de la Chronica del Perù di Pedro de Cieça del Leon.","NO"
"Leopardi_Giacomo-Operette_morali-1834","Leopardi Giacomo","Operette morali","1834","en Anvers. 1554. 8vopiccolo, cap.","NO"
"Leopardi_Giacomo-Operette_morali-1834","Leopardi Giacomo","Operette morali","1834","52 e cap. 82. fin. pag.","NO"
"Leopardi_Giacomo-Operette_morali-1834","Leopardi Giacomo","Operette morali","1834","212. Delle grandi ossa d'uomini trovate in vari loghi v. Flegonte de mirabilibus cap. 11-19 e particolarm.","NO"
"Leopardi_Giacomo-Operette_morali-1834","Leopardi Giacomo","Operette morali","1834","la riflessione ch'egli fa nel cap. 15. fine. Della lunga vita degli uomini antichiss.","NO"
"Leopardi_Giacomo-Operette_morali-1834","Leopardi Giacomo","Operette morali","1834","v. la Cron. di Euseb. ove parla dei primi re egiziani e assiri, Goguet tom. 3 Diss.","NO"
"Leopardi_Giacomo-Operette_morali-1834","Leopardi Giacomo","Operette morali","1834","sui Cinesi. Il Mammut grandissimo quadrupede. Non è ben deciso se distinguasi dall'Elefante o se sia la cosa stessa; la specie se n'è perduta, e soltanto trovansene dei resti e dei grossi ossami nella Siberia e altrove.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Casti. An. Parlanti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","C. 10. nota (a) alla st. 63.","NO"
"Leopardi_Giacomo-Operette_morali-1834","Leopardi Giacomo","Operette morali","1834","I libri islandesi spesso ragionano dei giganti della Scandinavia, ed alcuni gravi istorici hanno anche voluto scorgere in essi la prima razza d'uomini stabilita nella penisola (di Svezia e Norvegia). Popolari tradizioni sopra i giganti si sono un tempo sparse in molti altri paesi; ma esse hanno dovuto aver più facilmente origine nei paesi scandinavi che altrove. Imperciocché quivi si trovano, anche ai dì nostri, uomini della più alta statura, e se ne incontra in alcune provincie della Norvegia di quelli che in altri paesi sarebbero reputati giganti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Il vigore e la forza sono parimente gli attributi di questa schiatta, riguardevole p. l'alta statura. Fin dalla prima fanciullezza i Norvegesi sotto un cielo severo si avvezzano agli stenti e alle fatiche. — La Norvegia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Articolo compendiato dall'opera intitolata Histoire des Révolutions de Norvêge suivie du tableau de l'état actuel de ce pays, et de ses rapports avec la Suède, par J. P. G. Catteau-Calleville, chev. de l'Étoile polaire etc. Paris, Pillet, 1818 — nel Raccoglitore di Milano vol.","NO"
"Leopardi_Giacomo-Operette_morali-1834","Leopardi Giacomo","Operette morali","1834","1, p. 7. Nessuna cosa in queste riunioni (conversazioni in casa del presidente del Congresso Americano in Washington) impegnò tanto la mia attenzione quanto la straordinaria statura della maggior parte dei membri degli Stati occidentali; la camera pareva piena di giganti, tra cui gli uomini moderatamente alti apparivano come pigmei. Io non so bene a che debba attribuirsi questa differenza, ma la sorprendente altezza a cui crescono gli abitanti degli Stati (Uniti) occidentali è argomento di maraviglia a quelli degli Stati orientali, ed a quelli della linea della costa generalmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Le sole persone che potessero paragonarsi con questi Golia dell'occidente, erano sei capi Indiani che venivano dalla Georgia; essendosi recati a Washington per pubblici negozi, essi erano stati presentati alla conversazione del Sig. Madisson (presid. del Congresso).","NO"
"Leopardi_Giacomo-Operette_morali-1834","Leopardi Giacomo","Operette morali","1834","Questi avevano un'apparenza di vigor muscolare superiore ancora a quella degli Americani; e nell'atto che io gli stava riguardando, mi tornava in pensiero la prodezza di que' cavalieri antichi, la cui sola forza bastava p. contenere un esercito, e che costringevano tutta Troia a ritirarsi. — Viaggio nel Canada e negli Stati Uniti fatto nel 1816 e 1817 da Francesco Hall, luogotenente nel 14° reggimento Dragoni leggieri. Londra 1818, in 8.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Passo tradotto e riportato nel Raccoglitore di Milano, vol. 1. p. 135-6. DIALOGO GALANTUOMO E MONDO","NO"
"Leopardi_Giacomo-Operette_morali-1834","Leopardi Giacomo","Operette morali","1834","Di tutto, eziandio che con gravissime ed estreme minacce vietato, si può al mondo non pagar pena alcuna. De' tradimenti, delle usurpazioni, degl'inganni, delle avarizie, oppressioni, crudeltà, ingiustizie, torti, oltraggi, omicidi, tirannia ec. ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","bene spesso non si paga pena; spessissimo ancora se n'ha premio, o certo utilità. Ma inesorabilmente punita, e a nulla utile e sempre dannosa, e tale che mai non ischiva il suo castigo, mai non resta senza pena, è la dabbenaggine (coglioneria) e l'esser galantuomo, ch'altrettanto è a dire. G. Come desidera Vostra Eccellenza ch'io la serva?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Chi sei tu? G. Sono un povero disgraziato.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Incominciamo male. I disgraziati io non li posso vedere.","YES"
"Leopardi_Giacomo-Operette_morali-1834","Leopardi Giacomo","Operette morali","1834","G. Ma V. E. è tanto compassionevole. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tutto l'opposto. Chi diavolo ti ha dato ad intendere che nel mondo si trova compassione? G. V.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E. mi scusi. Me l'avevano detto i poeti e i romanzieri. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Già me lo figurava. Lasciali cantare ai bambocci. Ho un barlume nella memoria, ch'io da ragazzo e da giovanotto avessi compassione; ma è lunghissimo tempo che i mali altrui mi commuovono quanto un predicatore italiano.","YES"
"Leopardi_Giacomo-Operette_morali-1834","Leopardi Giacomo","Operette morali","1834","È gran tempo che la sfortuna non fa più fortuna, se non quando è falsaec. e chi è sventurato lo è per davvero e non per giuoco. Ma tu non sei mica bello.","YES"
"Leopardi_Giacomo-Operette_morali-1834","Leopardi Giacomo","Operette morali","1834","G. V. E. dice bene. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dico bene senza fallo: questo già s'intende. Ma in somma, disgraziato e non bello. Figlio mio, non penso di poterti giovare a niente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. Ma s'accerti Vostra Eccellenza che ho bonissimo cuore, e mi sono sempre esercitato nella virtù. M. Peggio che peggio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tu vuoi morir disperato, e appiccarti da te stesso ec. ec. (segua un discorso intorno al danno dell'aver buon cuore, e sensibilità).","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sei nobile? G. Eccellenza sì. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Questo va bene. Ricco? G. E come, Eccellenza, se sono stato sempre galantuomo?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Via, questo non farà caso. Quando sarai divenuto un furfante, arricchirai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La nobiltà, figliuolo, è una gran bella cosa, e perché sei nobile, voglio vedere d'aiutarti, sicché ti prendo al mio servizio. G. V. E. mi comandi in che maniera io mi debba regolare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Figlio mio, per condursi bene ci vuole un poco d'arte. G. V.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E. si compiaccia di credermi, ch'io non manco d'ingegno, anzi tutti mi dicono ch'io n'ho moltissimo, e se ne fanno maraviglia. M. Questo non rileva.","NO"
"Leopardi_Giacomo-Operette_morali-1834","Leopardi Giacomo","Operette morali","1834","(Il punto non consiste qui). Non basta avere ingegno, ma un certo tale ingegno. Se hai questo, procura di coltivarlo, e non curarti dell'altro.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se questo ti manca, qualunque altro ingegno, fosse anche maggiore che non fu l'ingegno di Omero e di Salomone, non ti può valere a nulla. G. V. E. mi perdoni.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Aveva sentito dire che il vero e grande ingegno, risplende attraverso qualunque riparo, e non ostante qualunque impedimento, presto o tardi prevale. M. Chi te l'ha detto?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Qualche antiquario che l'ha imparato dalle iscrizioni, o qualche tarlo che l'ha trovato scritto neicodici in pergamena? Anticamente lo so ancor io che il fatto stava così come tu dici, ma non dopo che l'esperienza e l'incivilimento m'hanno trasformato in un altro da quello di prima. Specchiati in Dante Alighieri, in Cristoforo Colombo, in Luigi Camoens, in Torquato Tasso, in Michele Cervantes, in Galileo Galilei, in Francesco Quevedo, in Giovanni Racine, in Francesco Fénélon, in Giacomo Thomson, in Giuseppe Parini, in Giovanni Melendez, e in cento mila altri.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Che se costoro hanno avuto qualche fama o dopo morti o anche vivendo, questo non leva che non sieno stati infelicissimi, e la fama poco può consolare in vita e niente dopo morte. E se vuoi veder di quelli che non sono arrivati neppure alla fama che cercavano, guarda Chatterton. v. lo Spettatore di Milano, quaderno 68, p. 276.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Parte straniera. (Qui va il nome di un poeta lirico tedesco morto giovane di grandi speranze, vissuto, mi pare, alla corte di Federico II e colpito da un suo motto o altro che gli cagionò gran pena e forse la morte, odiato da suo padre, che se ne pentì dopo la sua morte, ec. Mi pare che il nome incominci per G.).","NO"
"Leopardi_Giacomo-Operette_morali-1834","Leopardi Giacomo","Operette morali","1834","Malfilâtre (Chateaubriand Génie etc. not. 3 de l'Appendice au deux. vol.)","NO"
"Leopardi_Giacomo-Operette_morali-1834","Leopardi Giacomo","Operette morali","1834","e moltissimi altri che furono d'altissimo ingegno, e morirono senza fama sul fior degli anni, chi dalla povertà, chi dalla disperazione, eoggi niuno se ne ricorda. E quanti altri sono vissuti anche lungamente, e hanno scritto o fatto cose molto più degne d'immortalità che non sono infinite altre notissime e famosissime. E contuttociò perché la fortuna ed io non gli abbiamo aiutati, non hanno avuto nessun grido, e non si parlerà mai di loro, come se non fossero mai stati.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dimmi un poco: pizzichi niente di letterato? G. Eccellenza, posso dire che da che vivo non ho fatto altro che studiare, tanto che questo m'ha indebolita e guasta la complessione e la salute del corpo. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Male malone, Hai sprecato il tempo, la fatica e la spesa. Tutto lo studio fa conto d'averlo gittato, e il danno che ti resta lo porterai gratis per amore del diavolo. Non riprendo che vogli professar dottrina e letteratura, e procacciarti onore e fama con questo mezzo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Anche questo giova a segnalarsi fra la gente, e farsi riverire dalla moltitudine ed arrivare a molti fini. Ma non si conseguisce mica per via dello studio, anzi non ci bisogna studio, se non pochissimo. Senti quello che farai per l'avanti.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Stringerai conoscenza e amicizia con una buona quantità di letterati, non importa che sieno veri o falsi: basta che abbiano un certo nome. Qualunque te ne capiti, sia pur meschinissimo, non lo trascurare, e fattelo subito amico, perché il gran chiasso non lo può fare altro che la moltitudine delle persone. Loderai pubblicamente le opere loro a oggetto ch'essi ti rendano il contraccambio: e di questo non aver dubbio, perché la repubblica letteraria è più giusta assai di tutte le altre repubbliche o reggimenti della terra, e non si governa a un dipresso con altre leggi che di retribuzione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ti farai scrivere a quante accademie potrai, e da principio farai mostra de' titoli onorifici, nel frontespizio de' tuoi libri, e comunque ti si darà la congiuntura: poi quando tutti gli avranno imparati a memoria gli tralascerai facendo vista di non curargli e nascondergli, acciò che gli altri t'abbiano per magnanimo. Scrivendo e stampando, scriverai cose che piacciano alle donne, ai cavalieri, in somma a quelli che stanno al mio servizio, e le stamperai splendidamente in bella carta e caratteri, con figurine incise, legature galanti, e cose tali. Quando la prima edizione non avesse spaccio, ne farai fare un'altra dicendo che la prima è divenuta rara, e non mentirai, perché infatti non si troverà se non presso pochissimi, vale a dire i librai.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E assicurati che la seconda edizione farà più fortuna della prima. Lo stile di voi altri italiani già si sa che dev'esser francese; e per buona ventura non sapete scrivere altrimenti, quando anche la lingua che adoperate fosse mera italiana, o piuttosto vi paresse. Te la intenderai per lo meno con tutti quanti i giornalisti della tua nazione, e li pagherai secondo che ti loderanno.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Poniamo caso che tu abbia pubblicato un poema che vaglia all'incirca quanto il libro di Bertoldo, o quanto una canzone arcadica o frugoniana, o quanto i versi dell'Algarotti del Bettinelli, del Bondi, o simili. Se diranno che non cede alla Gerusalemme, pagherai un tanto. Se lo metteranno coll'Eneide, tanto di più; se l'anteporranno all'Iliade, tanto di più, e così discorrendo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. Ma, Eccellenza, tutti dicono che questi artifizi e queste frodi, sono rifugi dell'ignoranza, e del poco merito ec. e che questo non è il modo di arrivare alla fama ec. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Gaglioffo, non sai che altro è quello che si dice, altro quello che si fa? E da lunghissimo tempo non c'è memoria di (e da tempo immemorabile non s'è trovata) persona che abbia conformato i fatti alle parole? Governati com'io ti dico, e non cercar altro.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Quanto ai premi che propongono le accademie, ti racconterò una storiella antica. Quando Alessandro Macedone stava in punto di morte, vennero i suoi Generali e gli domandarono a chi lasciasse il regno. Rispose Alessandro, al più forte.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La stessa cosa fanno tutte le accademie, e tutti coloro che propongono premi letterari. Sicché volendo concorrere a qualche premio, non guardare se tu sei più degno deglialtri, ma più forte. Se non sei più forte, quando anche fossi una musa, non venire in competenza nemmeno colle ranocchie, perché tu sarai fischiato, e le ranocchie andranno intorno colla medaglia (corona).","YES"
"Leopardi_Giacomo-Operette_morali-1834","Leopardi Giacomo","Operette morali","1834","Con questa considerazione ti dovrai regolare in qualunque altra concorrenza letteraria. Questo sia detto in ordine alla letteratura. Adesso torniamo al proposito della maniera che tu mi devi servire.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Primieramente ficcati bene in testa che tu dovrai contenerti e vivere come fanno tutti gli altri. G. In ogni cosa? M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In ogni cosa di fuori; e di dentro più che potrai, vale a dire che devi porre ogni studio a conformare non solamente i detti i fatti e le maniere, ma anche i geni le opinioni e le massime tue con quelle degli altri. Pensa che in chiunque mi serve io non voglio nessunissima cosa straordinaria a nessunissimo patto, e se qualcuno è straordinario o singolare per natura, bisogna che si corregga se vuol piacere a me. G. V.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E. mi perdoni. Ma che bellezza o piacere troveremo quando tutti saranno uguali, e diranno e faranno le stesse cose? M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A questo non devi pensare. Non ci dev'essere un uomo diverso da un altro, ma tutti debbon essere come tante uova, in maniera che tu non possa distinguere questo da quello. E chiunque si lascerà distinguere sarà messo in burla ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","G. Sicché posto ch'io mi trovassi in un paese dove tutti fossero ciechi da un occhio, bisognerebbe ch'io me ne cavassi uno per non lasciarmi distinguere (per appareggiarmi cogli altri). M. Questo sarebbe il dover tuo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma lasciamo i casi immaginari. G. Certo che se Vostra Eccellenza andasse a un teatro di burattini, e che tutti i burattini fossero vestiti d'una forma, e si movessero d'una maniera, e che facessero dir loro le stesse cose, V. E. s'attedierebbe mortalmente ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","ec. e pretenderebbe che gli restituissero il danaro che avesse pagato. Nessuna cosa è più necessaria alla vita, della varietà ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","perch'è la sola medicina della noia che segue tutti i piaceri. M. Tu dunque presumi di servire il Mondo, e temi la noia?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non sai che chiunque mi serve, si può dire che non faccia altro che annoiarsi? E che tutti i beni ch'io posso dare si risolvono nella noia? Sicché cercando i miei benefizi e conseguendoli, non avrai altra compagna né altra meta che questa?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non accade ora come quando ogni cosa umana era piena di vita, di movimento, di varietà, d'illusioni, in maniera che la gente non s'annoiava. Ma oggidì non avere altra speranza che d'attediarti in eterno, e di morire felicemente a ogni tratto, perch'io non voglio più vita né strepiti né disordini né mutazioni di cose. L'ignorante e il fanciullo non s'annoia, perch'è pieno d'illusioni, ma il savio conoscendo la verità d'ogni cosa, non si pasce d'altro che di noia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. Ma se V. E. odia lo straordinario, odierà quasi tutte le buone e belle e grandi azioni, e se dovremo far sempre quello che fanno gli altri; non potrà stare che non operiamo tutto giorno contro natura, non solo perché dovremo adattarci alle inclinazioni altrui, ma perché la massima parte degli uomini opera a ritroso della sua stessa natura. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Che diavolo è questo che mi vieni ingarbugliando? Che ha da fare il Mondo colla natura? (Che ho da far io) Sempre che ti sento parlare stimo che sia risuscitata mia nonna, o di trovarmi ancora in conversazione (compagnia della) colla balia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Siamo ai tempi d'Abramo o dei re pastori, o della guerra troiana? La natura mi fece la scuola da fanciullo, ma ora, come succede spesso in fatto di maestri, è mia somma e capitalissima nemica, e la mia grande impresa è questa di snidarla da qualunque minimo cantuccio, dov'ella sia rannicchiata. Ed oramai son vicino a riuscire, e spero che fra poco le farò dare un bando generale che la scacci da tutto quanto il genere umano, e non si troverà più vestigio della natura fra gli uomini.","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. V. E. senza fallo dev'essere amica della ragione. M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sì, ma di quella fredda freddissima, e dura durissima come il marmo. A questa sì le voglio bene, povera vecchia, debole quanto una pulce. G. È stata sempre così debole, o solamente dopo invecchiata?","YES"
"Leopardi_Giacomo-Operette_morali-1834","Leopardi Giacomo","Operette morali","1834","M. Sempre da quando nacque. Appena ha forza di dare il fiato.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E non solamente è stata debole, ma ha snervato e snerva chiunque l'ha seguita o la segue. Fo che tenga una bottega dove una quantità di politici filosofi ec. ci stanno da garzoni, e lavorano il giorno e la notte a farmi il sorbetto e altre cose ghiacciate che mi piacciono sommamente e mi giovano moltissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. V. E. non ama il caldo? M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dio mi scampi dal caldo. Quand'era giovane andava alla bottega della natura dove stavano i poeti (ma quei poeti d'allora) e gli altri scrittori magnanimi, che tutti facevano all'amore con lei, perch'è stata sempre una bellissima ragazza. E questi mi davano certe bolliture e certi spiriti che mi mettevano il fuoco nelle ossa.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Il fatto sta ch'io veniva nerboruto, svelto, leggero, asciutto come un tisico, non istava mai fermo, faticava e sudava come una bestia, sognava mille scempiaggini, e non credo che passassi due giornate nello stesso modo. Finalmente ho conosciuta la verità delle cose, e pigliato il vero partito. Non mi levo più da sedere, non vorrei muovere un dito per tutto l'oro della terra, non fo più niente, ma in vece penso tutto giorno, e trovo cento belle cose; e di tutte le mie giornate non c'è una che differisca dalla precedente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così godo una salute perfettissima, ingrasso sempre più, anzi mi si gonfia sino la pancia e le gambe. Certa gente malinconica grida ch'io scoppierò, ma prima essi morranno di mal sottile, o s'infilzeranno il cuore. Dunque la prima cosa ch'io voglio è che tu debba far tutto quello che fanno gli altri.","YES"
"Leopardi_Giacomo-Operette_morali-1834","Leopardi Giacomo","Operette morali","1834","La seconda, che ti debba scordare affatto della natura. Vediamo adesso se tu capisci niente di quello ch'io ti dico. In materia de' tuoi pregi o difetti come pensi di averti a contenere verso gli altri?","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. Dissimulare i pregi ch'io stimo d'avere; condurmi sempre modestamente; e se ho qualche difetto o corporale o intellettuale, confessarlo in maniera che gli altri mi compatiscano, e in somma non arrogarmi nessuna cosa, massimamente dove so di non aver merito. M. Bravo bravissimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Va via che sarai fortunato come il cane in chiesa. M'avvedo bene che la porta del tuo cervelluccio è più stretta del bocchino di una smorfiosa, e a volere che gl'insegnamenti miei ci possano entrare, bisogna ch'io ti parli più chiaro del mezzogiorno. Dunque sappi che quando io fui d'età fra maturo e vecchio, e lasciai la bottega e i cibi della natura per quelli della ragione, mi prese una malattia simile a quella che Dante ec.Perché la testa e le gambe mi si cominciarono a voltare in maniera che la faccia venne dove stava la nuca, e il ginocchio dove stava l'argaletto (parola falsa), sicché il davanti restò di dietro, e quello che tu vedi non è il petto né il ventre, ma la schiena e il sedere.","YES"
"Leopardi_Giacomo-Operette_morali-1834","Leopardi Giacomo","Operette morali","1834","E perciò non posso più camminare altro che a ritroso, e quelli che gridano che il mondo è tutto il rovescio di quello che dovrebbe, si maravigliano scioccamente. Allora bench'io guardassi e considerassi il mio cammino assai più di prima, siccome lo guardava di traverso, e in un modo pel quale io non era fatto, inciampava, cadeva, errava ad ogni passo. Così finalmente mi risolsi di mettermi a sedere, e non muovermi più ec.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Sappi ch'io son fatto eunuco, sebbene ancora libidinoso. Questo dunque ti serva di regola per giudicare e far giusto concetto della natura delle cose umane e de' tuoi doveri nella società; e in ogni caso, in cui per essere novizio, dubiterai della maniera di contenerti o di pensare, appigliarti sempre al contrario di quello che ti parrebbe naturalmente. Come nel nostro proposito.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Naturalmente andrebbe fatto come tu dici. Dunque va fatto il rovescio. Negli uomini non si trova più compassione, sicché non vale il confessare i propri difetti o svantaggi.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Neanche si stimano più i pregi veri, se non se ne fa gran chiasso, sicché la modestia non può far altro che danno. E se chi li possiede non se ne mostra persuasissimo, è come se non gli avesse. La prima regola in questo particolare è di fornirsi di una buona dose di presunzione, e mostrare a tutti di tenersi per una gran cosa.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Perché se gli altri da principio ne sono ributtati, a pocoa poco ci si avvezzano, e cominciano a credere che tu abbi ragione. Ciascuno s'adopra a più potere che il vicino sia più basso di lui. Sicché il vicino bisogna che faccia altrettanto.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Se è più basso da vero, non s'aspetti nessunissima discrezione quando voglia cedere e confessare che il fatto sta così. Anzi tanto più bisogna che s'adopri per pareggiarsi agli altri, e coprire il vero, e farsi stimare, e conseguire quello che non merita. E perciò conviene che l'ignorante s'arroghi dottrina, il plebeo nobiltà, il povero ricchezza, il brutto bellezza, il vecchio gioventù, il debole forza, il malato sanità, e via discorrendo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Tutto quello che tu cederai devi stimare che sia perduto intieramente, e non ti verrà nessun frutto dall'averle ceduto. Che se da te medesimo ti porrai mezzo dito più basso degli altri in qualunque cosa, gli altri ti cacceranno un braccio più giù. Per venire a capo degli uomini ci vuole gran forza di braccia da fare alle pugna come s'usa in Inghilterra, e gran forza di polmone da gridare, strepitare, sparlare, bravare minacciare più forte degli altri, e domar gli uomini come si domano i cavalli e i muli, e come quella povera Badessa, e quella povera educanda che riferisce Tristano Scendi, trovandosi sole in viaggio, vinsero quel cavallo restio con una parolaccia che per iscrupolo di coscienza la dissero mezza per una.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E però bisogna far muso tosto, e buona schiena da portar francamente le bastonate e non perdersi mai di coraggio, né stancarsi per cosa che sia: ma proccurare d'aggiustarsi la persona appresso a poco sulla forma di quei trastulli che i ragazzi chiamano saltamartini, i quali capovolgili, corcali, mettili come vuoi, sempre tornano in piedi. G. Ma tutto questo come s'accorda con quanto Vostra E. mi ha comandato, ch'io debba far tutto quello che fanno gli altri? M.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Primieramente s'accorda benissimo per mille capi. Secondariamente non ti ho detto, ch'io non posso più camminare altro che a ritroso? Laonde se una volta le contraddizioni non si soffrivano, ora nelle cose mie sono frequentissime, e quasi tutti i precetti miei contraddicono gli uni agli altri.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Resterebbero molte altre cose, ma toccheremo le principali. Tu saprai quello che fanno le scimmie quando vogliono passare un fiume, ec. ec.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Nella stessa maniera voi altri servitori miei, quando non potete arrivare a qualche fine da voi soli, bisogna che facciate molti insieme una catena come le scimmie. G. V. E. intende parlare dell'amicizia?","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Eccoti sempre colle parole antiche e rancide. Saresti proprio al caso di fare il rigattiere o il proposto d'un museo d'anticaglie.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'amicizia non si trova più, o se vuoi chiamarla con questo nome, devi sapere ch'è fatta a uso di quelle fibbie o fermagli che servono ad allacciare mentre bisogna, e finito il bisogno si slacciano, e spesse volte si levano via. Così le amicizie d'oggidì. Fatte che sieno, quand'occorre s'allacciano e stringono: finita l'occorrenza, alle volte si slacciano ma si lasciano in essere, tanto che volendo si possano riallacciare; altre volte si levano via del tutto, e ciascuno resta libero e sciolto come per l'addietro.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dal che viene che laddove gli antichi appena stimavano che un uomo sommo potesse trovare un solo amico, oggi per lo contrario un uomo da nulla ne trova tanti, che sapendo contare tutte le altre cose che possiede, questi soli non si cura né gli darebbe l'animo di contarli. Ma senza questa moltiplicità di fermagli non si viene a capo di nessuna cosa. Tuttavia si danno anche presentemente di quelle amicizie strettissime ed eterne come le antiche, anzi superiori alle antiche, in quanto contengono essenzialmente un principio ingenito d'indissolubilità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E sono quelle amicizie che due o tre persone stringono insieme per aiutarsi scambievolmente nelle truffe, tradimenti, ec. in somma in ogni sorta di malvagità squisita ed eroica. Queste non si possono sciorre perché ciascheduno teme che l'altro non divulghi le sue scelleraggini, e perciò è forza che durino eternamente, e s'abbiano sempre in cura quanto la vita.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma queste non sono proprie del volgo ma degli eroi di questo secolo. E se i poeti non fossero così scimuniti, lascerebbero i Patrocli e i Piladi e i Nisi egli altri frittumi antichi, e farebbero argomento di poema e di tragedia queste amicizie moderne molto più nobili e degne, perché quelle giovavano alla virtù, alle imprese temerarie e vane, alla patria, e agli altri fantasmi di quei tempi, ma queste conducono alle vere e grandi utilità della vita. (Qui seguano alcune parole dove ironicamente si provi che le cose moderne sono adattate alla poesia molto più delle antiche.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E il Mondo si dolga che queste siano preferite, e quelle altre neglette dai poeti. Si potrà anche introdurre una satira dei romantici, lodandoli di voler sostituire la freddezza la secchezza e viltà dei soggetti moderni, al calore, magnanimità, sublimità ec. degli antichi).","NO"
"Leopardi_Giacomo-Operette_morali-1834","Leopardi Giacomo","Operette morali","1834","(Poi venga un discorso sugl'intrighi, e la necessità della cabala, e come questa sia quella cosa che governa il Mondo; sopra l'inutilità anzi dannosità del vero merito e della virtù). G. Adesso capisco perché la massima parte, anzi, si può dire, tutti quelli che da giovani avevano seguita la virtù ec. entrati al servizio di V.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E. in poco tempo mutano registro, e diventano cime di scellerati e lane in chermisino. V. E. mi creda ch'io gl'imiterò in tutto e per tutto, e quanto per l'addietro sono stato fervido nella virtù e galantuomo, tanto per l'avanti sarò caldo nel vizio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","M. Se avrai filo di criterio. Io voglio che tu mi dica una cosa da galantuomo per l'ultima volta.","NO"
"Leopardi_Giacomo-Operette_morali-1834","Leopardi Giacomo","Operette morali","1834","A che ti ha giovato o giova agli uomini la virtù? G. A non cavare un ragno da un buco. A fare che tutti vi mettano i piedi sulla pancia, e vi ridano sul viso e dietro le spalle.","YES"
"Leopardi_Giacomo-Operette_morali-1834","Leopardi Giacomo","Operette morali","1834","A essere infamato, vituperato, ingiuriato, perseguitato, schiaffeggiato, sputacchiato anche dalla feccia più schifosa, e dalla marmaglia più codarda che si possa immaginare. M. Guarda mo se torna meglio a lasciarsi scorticare e sbranare per amor di una cieca e sorda che non vede e non sente, e non ti ringrazia, e non s'accorge né punto né poco di quello che tu soffri per cagion sua, piuttosto che a servir uno, il quale quando tu sappia dargli nel genio, non può fare che non ti paghi largamente, e no ti soddisfaccia in quasi tutte le cose che potrai desiderare.","YES"
"Leopardi_Giacomo-Operette_morali-1834","Leopardi Giacomo","Operette morali","1834","G. Sappia V. E. che s'io fossi stato sempre vizioso non sarei così buono a servirla, com'Ella mi proverà. Perché quelli che non hanno mai sperimentato il vivere onesto, non possono avere nella scelleraggine quella forza ch'ha un povero disgraziato, il quale avendo fatto sempre bene agli uomini, e seguita la virtù sin dalla nascita, e amatala di tutto cuore, e trovatala sempre inutilissima e sempre dannosissima, alla fine si getta rabbiosamente nel vizio, con animo di vendicarsi degli uomini, della virtù e di se stesso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E vedendo che se avesse voluto far bene agli uomini, tutti avrebbero congiurato a schiacciarlo, si determina di prevenirgli, e di schiacciargli esso in quanto possa. M. Qual è il tuo nome, ch'io lo metta in lista insieme cogli altri?","NO"
"Leopardi_Giacomo-Operette_morali-1834","Leopardi Giacomo","Operette morali","1834","G. Aretofilo Metanoeto al servizio di V. E. Aretofilo Metanoeto è quanto dire Virtuoso Penitente, cioè della virtù, come diciamo peccator penitente colui che si pente del vizio. COMPARAZIONE DELLE SENTENZE DI BRUTO MINORE E DI TEOFRASTO VICINI A MORTE","NO"
"Leopardi_Giacomo-Operette_morali-1834","Leopardi Giacomo","Operette morali","1834","Io non credo che si trovi in tutte le memorie dell'antichità voce più lagrimevole e spaventosa, e con tutto ciò, parlando umanamente, più vera di quella che Marco Bruto, poco innanzi alla morte, si racconta che profferisse in dispregio della virtù: la qual voce, secondo ch'è riportata da Cassio Dione, è questa: O virtù miserabile, eri una parola nuda, e io ti seguiva come tu fossi una cosa; ma tu sottostavi alla fortuna. E comunque Plutarco nella Vita di Bruto non tocchi distintamente di questa sentenza, laonde Pier Vettori dubita che Dione in questo particolare faccia da poeta più che da storico, si manifesta il contrario per la testimonianza di Floro; il quale afferma che Bruto vicino a morire proruppe esclamando che la virtù non fosse cosa ma parola. Queimoltissimi che si scandalezzano di Bruto e gli fanno carico della detta sentenza, danno a vedere l'una delle due cose; o che non abbiano mai praticato familiarmente colla virtù, o che non abbiano esperienza degl'infortuni, il che, fuori del primo caso, non pare che si possa credere.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E in ogni modo è certo che poco intendono e meno sentono la natura infelicissima delle cose umane, o si maravigliano ciecamente che le dottrine del Cristianesimo non fossero professate avanti di nascere. Quegli altri che torcono le dette parole a dimostrare che Bruto non fosse mai quell'uomo santo e magnanimo che fu riputato vivendo, e conchiudono che morendo si smascherasse, argomentano a rovescio: e se credono che quelle parole gli venissero dall'animo, e che Bruto, dicendo questo, ripudiasse effettivamente la virtù, veggano come si possa lasciare quello che non s'è mai tenuto, e disgiungersi da quello che s'è avuto sempre discosto. Se non l'hanno per sincere, ma pensano che fossero dette con arte e per ostentazione; primieramente che modo è questo di argomentare dalle parole ai fatti, e nel medesimo tempo levar via le parole come vane e fallaci?","NO"
"Leopardi_Giacomo-Operette_morali-1834","Leopardi Giacomo","Operette morali","1834","volere che i fatti mentano perché si stima che i detti non suonino allo stesso modo, e negare a questi ogni autorità dandoli per finti? Di poi ci hanno a persuadere che un uomo sopraffatto da una calamità eccessiva e irreparabile; disanimato e sdegnato della vita e della fortuna; uscito di tutti i desiderii, e di tutti gl'inganni delle speranze; risoluto di preoccupare il destino mortale e di punirsi della propria infelicità; nell'ora medesima che esso sta per dividersi eternamente dagli uomini, s'affatichi di correr dietro al fantasma della gloria, e vada studiando e componendo le parole e i concetti per ingannare i circostanti, e farsi avere in pregio da quelli che egli si dispone a fuggire, in quella terra che se gli rappresenta per odiosissima e dispregevole. Ma basti di ciò.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Laddove le soprascritte parole di Bruto s'hanno tutto giorno, si può dire, fra le mani; queste che soggiungerò di Teofrasto moribondo, non credo che uscissero mai delle scritture degli eruditi (dove anche non so il conto che se ne faccia), non ostante che sieno degnissime di considerazione, e che abbiano molta corrispondenza col detto di Bruto sì per la occasione in cui furono pronunziate, e sì per la sostanza loro. Diogene Laerzio le riferisce, copiando, per quello ch'io mi persuado, qualche scrittore più antico e più grave, com'è solito di fare. Dice dunque che Teofrasto venuto a morte e domandato da' suoi discepoli se lasciasse loro nessun ricordo o comandamento, rispose: Niuno; salvo che l'uomo disprezza e gitta molti piaceri a causa della gloria.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma non così tosto incomincia a vivere, che la morte gli sopravviene. Perciò l'amore della gloria è così svantaggioso come che che sia. Vivete felici, e lasciate gli studi, che vogliono gran fatica; o coltivategli a dovere, che portano gran fama.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Se non che la vanità della vita è maggiore che l'utilità. Per me non è più tempo a deliberare: voi altri considerate quello che sia più spediente. E così dicendo spirò.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Altre cose dette da Teofrasto vicino a morte si trovano mentovate da Cicerone e da san Girolamo, e sono più divulgate; ma non fanno al nostro proposito. Per queste che abbiamo veduto si risolve che Teofrasto in età di sopra cent'anni; avendola spesa tutta a studiare e scrivere, e servire indefessamente alla fama; ridotto, come dice Suida, all'ultimo della vita per l'assiduità medesima dello scrivere; circondato da forse duemila discepoli, ch'è quanto dire seguaci e predicatori delle sue dottrine; riverito e magnificato per la sapienza da tutta la Grecia, moriva, diciamo così, penitente della gloria, come poi Bruto della virtù. Le quali due voci, gloria e virtù, non veramente oggi, ma fra gli antichi sonavano appresso a poco il medesimo.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E però Teofrasto non seguitò dicendo che la stessa gloria le più volte è opera della fortuna piuttosto che del valore; il che non si poteva dire anticamente così bene come oggidì: ma se Teofrasto l'avesse potuto aggiungere, non mancava al suo concetto nessuna parte che esso non fosse ragguagliatissimo a quello di Bruto. Questi tali rinnegamenti, o vogliamo dire, apostasie da quegli errori magnanimi che abbelliscono o più veramentecompongono la nostra vita, cioè tutto quello che ha della vita piuttosto che della morte, riescono ordinarissimi e giornalieri dopo che l'intelletto umano coll'andare dei secoli ha scoperto, non dico la nudità, ma fino agli scheletri delle cose, e dopo che la sapienza, tenuta dagli antichi per consolazione e rimedio principale della nostra infelicità, s'è ridotta a denunziarla e quasi entrarne mallevadrice a quei medesimi che, non conoscendola, o non l'avrebbero sentita, o certo l'avrebbero medicata colla speranza. Ma fra gli antichi, assuefatti com'erano a credere, secondo l'insegnamento della natura, che le cose fossero cose e non ombre, e la vita umana destinata ad altro che alla miseria, queste sì fatte apostasie cagionate, non da passioni o vizi, ma dal senso e discernimento della verità, non si trova che intervenissero se non di rado; e però, quando si trova, è ragione che il filosofo le consideri attentamente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E più maraviglia ci debbono fare le sentenze di Teofrasto, quanto che le condizioni della sua morte non si potevano chiamare infelici, e non pare che Teofrasto se ne potesse rammaricare, avendo conseguito e goduto fino allora per lunghissimo spazio il suo principale intento, ch'era stata la gloria. Laddove il concetto di Bruto fu come un'ispirazione della calamità, la quale alcune volte ha forza di rivelare all'animo nostro quasi un'altra terra, e persuaderlo vivamente di cose tali, che bisogna poi lungo tempo a fare che la ragione le trovi da se medesima, e le insegni all'universale degli uomini, o anche de' filosofi solamente. E in questa parte l'effetto della calamità si rassomiglia al furore de' poeti lirici, che d'un'occhiata (perocché si vengono a trovare quasi in grandissima altezza) scuoprono tanto paese quanto non ne sanno scoprire i filosofi nel tratto di molti secoli.","NO"
"Leopardi_Giacomo-Operette_morali-1834","Leopardi Giacomo","Operette morali","1834","In quasi tutti i libri antichi (o filosofi o poeti o storici o qualunque sieno gli scrittori) s'incontrano molte sentenze dolorosissime, che se bene oggidì corrono più volgarmente, non per questo si può dire che fra gli uomini di quei tempi fossero pellegrine. Ma esse per lo più derivano dalla miseria particolare ed accidentale di chi le scriveva, o di chi si racconta o si finge che le profferisse. E quei concetti o, parlando generalmente, quella tristezza e quel tedio che s'accompagnano tanto all'apparenza della felicità quanto alle miserie medesime e ch'hanno rispetto alla natura ed all'ordine immutabile e universale delle cose umane, è raro assai che si trovino significati ne' monumenti degli antichi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","I quali antichi quando erano travagliati dalle sventure, se ne dolevano in modo come se per queste sole fossero privi della felicità: la quale essi stimavano possibilissima a conseguire, anzi propria dell'uomo, se non quanto la fortuna gliela vietasse. Ora volendo cercare quello che potesse avere indotto nell'animo di Teofrasto il sentimento della vanità della gloria e della vita, il quale a ragguaglio di quel tempo e di quella nazione, riesce straordinario; troveremo primieramente che la scienza del detto filosofo non si conteneva dentro ai termini di tale o tal altra parte delle cose, ma si stendeva poco meno che a tutto lo scibile (quanto era lo scibile in quell'età), come si raccoglie dalla tavola degli scritti di Teofrasto, lasciati perire la massima parte. E questa scienza universale non fu subordinata da lui, come da Platone, alla immaginativa, ma solamente alla ragione e all'esperienza, secondo l'uso di Aristotele; e indirizzata, non allo studio né alla ricerca del bello, ma del suo maggior contrario, ch'è propriamente il vero.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Atteso queste particolarità, non è maraviglia che Teofrasto arrivasse a conoscere la somma della sapienza, cioè la vanità della vita e della sapienza medesima; essendo che le molte scoperte fatte da' filosofi degli ultimi secoli circa la natura degli uomini e delle cose, vengano principalmente dal confrontare e dal rapportare che s'è fatto le diverse scienze, e quasi tutte le discipline tra loro, e dall'averle collegate l'une coll'altre e per questo mezzo considerate le relazioni che intervengono tra le varie parti della natura, ancorché lontanissime, scambievolmente. Oltracciò dal libro dei Caratteri si comprende che Teofrasto vide nelle qualità e nei costumi degli uomini così addentro, che pochissimi scrittori antichi gli possono stare a lato per questo rispetto, se non forse i poeti. Ma questa facoltà è segno certo d'un animo che sia capace d'affezioni molte e varie e potenti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Perciocché le qualità morali come anche gli affetti degli uomini, volendoli rappresentare al vivo, non tanto si possono ricavare dall'osservazione materiale de' fatti e delle maniere altrui, quanto dall'animo proprio, eziandio quando sono disparatissimi dagli abiti dello scrittore. Secondo quello che fu detto dal Massillon interrogato come facesse a dipingere così al naturala i costumi e i sentimenti delle persone, praticando, com'esso faceva, assai più nella solitudine che fra le gente. Rispose: considero me stesso.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così fanno i Drammatici e gli altri poeti. Ora un animo capace di molte conformazioni, cioè molto delicato e vivo, non può far che non senta la nudità e l'infelicità irreparabile della vita e non inclini alla tristezza, quando i molti studi l'abbiano assuefatto a meditare, e specialmente se questi riguardano all'essenza medesima delle cose, nel modo che s'appartiene alle scienze speculative. Certo è che Teofrasto, amando gli studi e la gloria sopra ogni cosa, ed essendo maestro o vogliamo dire capo di scuola, e di scuola frequentatissima, conobbe e dichiarò formalmente l'inutilità de' sudori umani, e così degl'instituti suoi propri come degli altrui; la poca proporzione che passa tra la virtù e la felicità della vita; e quanto prevaglia la fortuna al valore in quello che spetta alla medesima felicità così degli altri come anche de' sapienti.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E forse in queste conoscenze passò tutti i filosofi greci, massime quelli che vennero avanti Epicuro, con tutto che fosse diversissimo e ne' costumi e nelle sentenze da quello che poi furono gli Epicurei. Tutto questo si ricava, non solamente dalle cose dette di sopra, ma da' riscontri che s'hanno degl'insegnamenti di Teofrasto in parecchi luoghi degli scrittori antichi. E quasi ch'egli avesse avuto a dimostrare cogli accidenti suoi propri la verità delle sue dottrine; primieramente non è tenuto da' filosofi moderni in quella stima che dovrebbe, essendo perduti da più secoli, per quello che se ne sappia, tutti i suoi libri morali, eccetto solo i Caratteri, come anche sono perduti i libri politici o appartenenti alle leggi, e quasi tutti quelli di metafisica.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oltre di ciò, non che i filosofi antichi lo celebrassero per aver veduto più di loro, anzi per questo rispetto medesimo lo vituperarono e maltrattarono, eparticolarmente quelli, tanto meno sottili quanto più superbi, i quali si compiacevano d'affermare e di sostenere che il sapiente è felice per se; volendo che la virtù o la sapienza basti alla beatitudine; quando sentivano pur troppo bene in se medesimi che non basta, se però avevano effettivamente o l'unao l'altra di quelle condizioni. Della qual fantasia non pare che filosofi sieno ancora guariti, anzi pare che sieno peggiorati non poco, volendo che ci debba menare alla felicità questa filosofia presente, la quale in somma non dice e non può dir altro, se non che tutto il bello, il piacevole e il grande è falsità e nulla. Ma per non dividerci da Teofrasto, i più degli antichi erano incapaci di quel sentimento doloroso e profondo che l'animava.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Teofrasto è malmenato nei libri e nelle scuole di tutti i filosofi per aver lodato nel Callistene quel motto: non la sapienza ma la fortuna è signora della vita. Negano che un filosofo dicesse mai cosa più fiacca di questa. Sono parole di Cicerone, il quale in altro luogo scrive che Teofrasto nel libro della vita beata dava molto alla fortuna, cioè a dir che la sentenziava per cosa di gran momento in riguardo alla felicità.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E quivi a poco soggiunge: A ogni modo serviamoci di Teofrasto in molti punti, salvo che s'attribuisca alla virtù più consistenza e più gagliarda che questi non le diede. Vegga esso Cicerone quello che se le possa dare. Forse per questi ragionamenti alcuno conchiuderà che Teofrasto avesse a far professione di poco affezionato agli errori naturali, anzi che dal canto suo dovesse provvedere cogl'insegnamenti e colle azioni di sequestrarli dall'uso domestico e pubblico della vita, e di stringere gli effetti e la signoria dell'immaginativa, allargando i termini alla ragione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Ma s'ha da sapere che Teofrasto fu ed operò tutto il contrario. In quanto alle azioni, abbiamo in Plutarco nel libro contra Colote che il nostro filosofo liberò due volte la sua patria dalla tirannide. In quanto agl'insegnamenti, Cicerone diceche Teofrasto in un libro che scrisse delle ricchezze, si distendeva molto a lodare la magnificenza e l'apparato degli spettacoli e delle feste popolari, e metteva nella facoltà di queste spese molta parte dell'utilità che proviene dalle ricchezze.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La qual sentenza è biasimata da Cicerone e data per assurda. Io non voglio contendere con Cicerone sopra questa materia, se bene io so e vedo ch'egli si poteva ingannare e tastar le cose con quella filosofia che penetra poco addentro. Ma l'ho per uomo così ricco d'ogni virtù privata e civile, che non mi basta l'animo d'accusarlo che non conoscesse i maggiori incitamenti e i più fermi propugnacoli della virtù che s'abbiano a questo mondo, voglio dir le cose appropriate a stimolare e scuotere gli animi ed esercitare la facoltà dell'immaginazione.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Solamente dirò che qualunque o fra gli antichi o fra' moderni conobbe meglio e sentì più forte e più dentro al cuor suo la nullità d'ogni cosa e l'efficacia del vero, non solamente non procurò che gli altri si riducessero in questa sua condizione, ma fece ogni sforzo di nasconderla e dissimularla a se medesimo, e favorì sopra ogni altro quelle opinioni e quegli effetti che sono valevoli a distornarla, come quello che per suo proprio esperimento era chiarito della miseria che nasce dalla perfezione e sommità della sapienza. Nel qual proposito si potrebbero allegare alcuni esempi molto illustri, massime de' tempi moderni. E in vero, se i nostri filosofi intendessero pienamente quello che s'affaticano di promulgare, o (posto che l'intendano) se lo sentissero, cioè a dire, se l'intendessero per prova, e non per sola speculazione; in cambio d'aversi a rallegrare di queste conoscenze, ne piglierebbero odio e spavento; s'ingegnerebbero di scordarsi quello che sanno e quasi di non vedere quello che vedono; rifuggirebbero, il meglio che potessero fare, a quegl'inganni fortunatissimi che, non questo o quel caso, ma la natura universale avea posto di sua propria mano in tutti gli animi; e finalmente non crederebbero che importasse gran cosa di persuadere altrui che niuna cosa importa quando anche paia grandissima.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E se fanno questo per appetito di gloria, concedano che in questa parte dell'universo non possiamo vivere se non quanto crediamo e ponghiamo studio a cose da nulla. Altra circostanza per la quale il caso di Teofrasto differisce notabilmente da quello di Bruto, si è la natura diversa de' tempi. Perocché Teofrasto gli ebbe, se non propizi, tuttavia non ripugnanti a quei sogni e a quei fantasmi che governarono i pensieri e gli atti degli antichi.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Laddove possiamo dire che i tempi di Bruto fossero l'ultima età dell'immaginazione, prevalendo finalmente la scienza e l'esperienza del vero e propagandosi anche nel popolo quanto bastava a produr la vecchiezza del mondo. Che se ciò non fosse stato, né quegli avrebbe avuta occasione di fuggir la vita, come fece, né la repubblica romana sarebbe morta con lui. Ma non solamente questa, bensì tutta l'antichità, voglio dir l'indole e i costumi antichi di tutte le nazioni civili, erano vicini a spirare insieme colle opinioni che gli avevano generati e gli alimentavano.","NO"
"Leopardi_Giacomo-Operette_morali-1834","Leopardi Giacomo","Operette morali","1834","E già mancato ogni pregio a questa vita, cercavano i sapienti quel che gli avesse a consolare, non tanto della fortuna, quanto della vita medesima, non riputando per credibile che l'uomo nascesse propriamente e semplicemente alla miseria. Così ricorrevano alla credenza e all'espettativa d'un'altra vita, nella quale stesse quella ragione della virtù e de' fatti magnanimi, che ben s'era trovata fino a quell'ora, ma già non si trovava, e non s'aveva a trovare mai più, nelle cose di questa terra. Dai quali pensieri nascevano quei sentimenti nobilissimi che Cicerone lasciò spiegati in più luoghi, e particolarmente nell'orazione per Archia.","NO"
"Leopardi_Giacomo-Operette_morali-1834","Leopardi Giacomo","Operette morali","1834","DIALOGO DI UN LETTORE DI UMANITÀ E DI SALLUSTIO Lettore. Figliuoli, questo luogo del testo non mi contenta; e ve ne ammonisco acciocché l'autorità di Sallustio non v'induca in errore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sallustio. Che si va mormorando dei fatti miei? Se avessi saputo che l'invidia non muore in mille novecent'anni, io toglieva d'essere invidioso piuttosto che eccellente.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Lettore. Chi sei tu? Sallustio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","L'autore che tu hai nelle mani. Lettore. Tu vuoi dire l'autor del libro che ho nelle mani, ma per amore di brevità non hai rispetto a darmiti in pugno personalmente.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Or come sei tu qui? Ma comunque ci sii, non rileva. Io vorrei che tu mi sciogliessi una difficoltà che mi nasce in un passo qui dell'aringa che tu fai sotto nome di Catilina quando sta per dare la battaglia alle genti del proconsole.","YES"
"Leopardi_Giacomo-Operette_morali-1834","Leopardi Giacomo","Operette morali","1834","Il passo è questo: Quapropter vos moneo uti forti atque parato animo sitis, et quum proelium inibitis memineritis vos divitias, decus, gloriam, praeterea libertatem atque patriam in dextris vestris portare. Dimmi: alla scuola di Nigidiano o di Fausta, o purein Numidia al tempo che attendevi a far bene ai popoli sgravandoli del loro avere, o dove e quando si sia, studiasti tu di rettorica? Sallustio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Così studiassi tu d'etica. Che dimande sono coteste? Lettore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Non andare in collera: così possa tu guarire dei segni delle staffilate che rilevasti da Milone per amore della bellezza. Dimmi in cortesia: che figura intendevi tu di adoperare in questo passo? quella che i miei pari chiamano della gradazione, o qualche altra?","NO"
"Leopardi_Giacomo-Operette_morali-1834","Leopardi Giacomo","Operette morali","1834","Sallustio. Maestro sì, quella. Lettore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La gradazione sale o scende com'è l'occorrenza; ma qui conviene che salga, cioè a dire che delle cose che tu nomini, la seconda sia maggiore della prima, la terza della seconda, e così l'altre, in modo che l'ultima vorrebbe essere la maggiore di tutte. Non dico io vero? Sallustio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh verissimo. Lettore. Ma tu, caro Crispo, sei proprio andato come il gambero, o come vanno le persone prudenti quando veggono l'inimico.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La prima cosa che tu nomini è la ricchezza, la quale dice Teognide che si dee cercare al caldo e al freddo, per terra e per acqua, balzando a un bisogno giù dalle rocce, scagliandosi in mare, e non perdonando a pericolo né a fatica che torni a proposito. La seconda è l'onore, del quale una gran parte degli uomini fa capitale, ma non tanto, che non lo venda a buon mercato. La terza è la gloria, che piacerebbe a molti, se la potessero acquistare senza fatica e senza scomodo, ma non potendo, ciascuno si contenta di lasciarla stare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","La quarta è la libertà, della quale non si ha da far conto. L'ultima è la patria, e questa non si troverebbe più al mondo, se non fosse nel vocabolario. Insomma la cosa che tu metti per ultima, non solo non è maggiore di tutte l'altre, ma già da un gran pezzo non è più cosa; l'altre importano ciascheduna più della susseguente; e la prima è tale che gli uomini per ottenerla sono pronti a dare in occasione la patria, la libertà, la gloria, l'onore, che sono quegli altri tuoi beni; e darli tutti in un fascio; e farci la giunta se occorre.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Oh vedi se questo era nome da rimpiattarlo in un cantuccio della clausola, come ti fossi vergognato di scriverlo. Veramente se Catilina adoperò questa figura al rovescio come tu la reciti, io non mi maraviglio che ei non movesse gli uditori, e ben gli stette che si portarono male e perdettero la giornata. Sallustio.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Forse io potrei rispondere che dal mio tempo a cotesto ci corre qualche divario d'opinioni e di costumi circa quel che tu dici. Ma in ogni modo il tuo discorso mi capacita, e però scancella questo passo e tornalo a scrivere così come io ti detto. Lettore.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Dì pure. Sallustio. Et quum proelium inibitis memineritis vos gloriam, decus, divitias, praeterea spectacula, epulas, scorta, animam denique vestram in dextris vestris portare.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Lettore. Ecco fatto. Così mi piace e sta bene.","NO"
"Leopardi_Giacomo-Operette_morali-1834","Leopardi Giacomo","Operette morali","1834","Salvo che i cinque ultimi capi hanno tanto di persuasivo, che io comincio a temere del successo della battaglia, se Antonio o Petreio non fanno alle loro genti un'altra orazione su questa corda.","YES"
