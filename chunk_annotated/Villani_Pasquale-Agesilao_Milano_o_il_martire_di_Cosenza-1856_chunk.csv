"filename","nome","titolo","anno","chunk","DIL"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","﻿AGESILAO MILANO O IL MARTIRE DI COSENZA PASQUALE VILLANI PROLOGO L'Angelus Domini Dopo circa diciannove secoli; dopo le tante fasi politiche subite da questa Sebezia terra, per quanto ubertosa e salubre, altrettanto infelice ed oppressa; i Greci vinti in seguito alla distruzione di Troia, esuli e raminghi, mendicando un asilo che li avesse ricoverati, vennero a stabilirsi nelle Calabrie, e propriamente nel Cosentino, cui dettero il nome di Magna Grecia. Ed abbenchè questi avessero sgomberate le nostre terre da epoca remotissima, purtuttavolta le tracce, se sonsi di gran lunga menomate, non sono però del tutto scomparse; e quindi di una quantità di piccoli paesi in quell'adiacenza situati, come Spezzano, San Basile, San Demetrio, Santa Sofia, Lungro, Fermo, Acquaformosa e San Benedetto Ullano, gli abitanti son detti Albanesi, perchè s'avvicinano nella favella al greco linguaggio, sebbene corrotto e ad altra lingua frammisto, e conservano sempre nel cuore quella fermezza, quell'abnegazione, quell'amor di patria, di che le pagine eterne della storia nostra decantano le gesta gloriose; come di tanti e tanti martiri fatti segno alla barbarie del dispotico potere, tra quali è debito menzionare il vescovo Serrao assassinato dal governo de Borboni nel 1799. Sono i primi giorni di Febbraio del 1844, e l'infelice Cosenza veniva insanguinata di venti vittime, sol perchè s'iniziavano alla via della libertà!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Gli abitanti fuggiaschi, malconci, scannati nelle pubbliche vie, nelle proprie case dall'orda feroce de' poliziotti, retrocedevano inorriditi all'infame vista di forche e ghigliottine preparate a sacrificare uomini, i quali altro peccato non aveano che il solo pensiero, che in que' tempi era severamente punito, come consigliava un famigerato prefetto di polizia al governo ed a' suoi adepti «Al popolo non si deve permettere di pensare!..» Intanto taluni cittadini scampati alla strage, ferventi di patrio amore, di fraterna carità, seppellir doveano questi affetti nelle più profonde latebre dell'anima loro, senza muover labbro, senza gittare un sospiro, colla morte nell'anima e la disperazione nel cuore, perchè negato era anche il dolce ed innocente conforto del pianto e tristi ed avviliti contemplavano la loro sciagura! E mentre a Reggio ed a Gerace si fremeva, si cospirava, s'armava tutta una provincia per rivendicare i diritti della patria, per estollersi in rivoluzione, come avvenne nel 1847, epoca memoranda per quelle terre, nelle quali fervette la guerra fratricida, una scena domestica non men crudele e dolorosa accadeva in quelli stesso giorno a San Benedetto Ullano. L'era un giorno il più fosco e più taciturno che mai avesse veduto ancora quel tristissimo inverno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il nevaio che il dì innanzi s'era steso come un bianco funereo lenzuolo su tutte le vie, avea ricominciato nella notte e continuava; gli alberi e le cascine sparse nella campagna, ogni capanna, ogni casa, il tetto della chiesa e il solitario campanile del villaggio pareano cedere sotto il gran peso della neve. La natura all'intorno era morta, ed il cielo tutto ingombro di densissime nebbie non avea per consolarlo neppure quel trasparente bagliore di un sole scarso e fuggitivo che nell'iniqua stagione distingue il dì dalla notte. Una modesta casa di un pianterreno ed un altro superiore sorge a verso il lato d'oriente.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Sembrava fosse deserta, tanto era il silenzio che vi regnava; ed abbenchè fossesi penetrato nel peristilio del palazzo, pure quella pace profonda, apparente, assimilavasi a quella del sepolcro. Il pianterreno composto di una sola stanza e d'una cucina di fabbrica gretta situata sul pavimento, come si usa in quasi tutti i paesi del mezzogiorno, era deserto, ed immetteva mercè un adito poco regolare e mal costruito nell'interno di largo cortile assicurato ad una vecchia e grossa porta di legno tarlata e fradicia. Una scala di fabbrica sulla dritta dell'entrata faceva ascendere al piano superiore, composto di tre o quattro camere, arredate di scarsa e vecchia mobilia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Nè domestici, nè fantesche faceano mostra di sè; solo un vecchio settagenario calvo ed ossuto, lungo e macilento, andava su e giù e pareva addarsi alle domestiche faccende. Si sarebbe quello a primo aspetto giudicata l'asilo di gente rustica e villana, avvezza solamente alla vanga e alla messe, ignorante e superstiziosa, che striscia e si curva riverente dinnanzi al suo idolo coronato che adora come Dio, e più di Dio ancora, perchè ne teme i feroci effetti; che dà titoli a chi à dell'oro e schernisce chi porta l'abito sdrucito; che in chiesa recita il confiteor, mentre in piazza scanna il fratello; che fa l'elemosina al frate, mentre ruba al suo simile; che infine intende di vivere, ma vegeta. Si sarebbe creduto invero a questa razza appartenere gli ospiti colà rifuggiti; ma chi in quel momento fosse penetrato in quel pianerottolo soprano, chi avesse aperto l'uscio dell'ultima interna camera, avrebbe vi scorta tutta una famiglia colà raccolta.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La quale, abbenchè esposta alle trafitture dell'inverno, al rigore della tramontana penetrante per le lacere impannate delle finestre, stavasene immobile, taciturna, agghiadata così dal freddo, come dal lungo patire, guardandosi a quanto a quanto negli occhi, quasi s'interrogasse in silenzio. Quella vista, quell'aspetto, quel contegno fermo e sostenuto, triste ma non supplice, infondeva un religioso rispetto ed inaudita venerazione, facendo certo, ch'essa avea primeggiata un tempo, e che ora la sola sventura l'avea dannata alla espiazione di non mai commessi falli. Un letto sostenuto da due grosse scranne di ferro e formato di un pagliereccio e d'un grosso materasso di lana, poche sedie dipinte in oro che il tempo avea annerite, due tavoli ed un vecchio armadio formavano l'addobbo di quella camera.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un uomo poco meno di cinquant'anni stava disteso sul letto. La sua statura era regolare e le sue forme bellissime con tuttochè la salute ne fosse gracile e vacillante. Gli occhi erano languidi e in parte cisposi; cagioni di ciò forse il lungo piangere e la umidità delle varie prigioni, in cui era stato rinchiuso parecchio tempo, per politica imputazione, fin dal 1820.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Uscito da pochi mesi dal carcere di Castelvetere, dopo essersi espropriato un pò per volta di tutt'i suoi beni, per far zittire que' lupi rapaci, che son certi uomini del potere, i quali, dopo il pasto àn più fame che pria; scansando la vita, per offrirla nel rincontro interamente a vantaggio della patria, s'era ritirato in quel povero tenimento unico e solo avanzo fra le molte sue possessioni. Nè però le prigionie, i digiuni, gli oltraggi, le torture aveano potuto affievolire o spegnere in quel maschio cuore il fervente patrio amore e religioso affetto pe' suoi fratelli; chè anzi, sotto la più vigile sorveglianza d'una masnada crudele, che venia detta Polizia, in ristrettezze tali, che inclinavano quasi alla miseria, egli non avea mai lasciato di vagheggiare il santissimo baluardo de' popoli che s'appella Libertà ed amore. Non mancava di corrispondersi per via di lettere con Giuseppe Ricciardi capo del provvisorio governo calabrese, e col colonnello delli Franci, come anche con Musacchio e Musciaro intimi amici di lui, e martiri della libertà; fidente nell'avvenire, forte nel presente, colla mente alla patria, con la fidanza in Dio, vivea in grembo alla sua disgraziata famiglia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ad un lato del letto stava seduta su d'una vecchia sedia a bracciuoli una donna di circa trentacinque anni pallida nel viso e maciata nella persona. Più in là, anche assisa sopra una sedia di paglia, eravi una giovinetta trilustre, bella quanto il sorriso di Dio, la quale cogli occhi pregni di lagrime guardava in silenzio quegli esseri troppo cari a lei. In un canto della camera eravi un giovinetto che poteva contare circa tredici o quattordici anni, con le braccia incrocicchiate al petto, il quale ora guardava attentamente il movimento de' suoi, ora alzava gli occhi al cielo in atto di rassegnazione, e qualche volta prorompea in doloroso sospiro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Pure quella sua attitudine, i suoi sguardi, quella sua triste rassegnazione, que' moti involontari del suo corpo, rivelavano una certa magnanimità d'animo, un civico coraggio, uno spirito di abnegazione ed un amore sacrosanto al suo suolo nativo. Abbominava il vizio, detestava la colpa, e più d'ogni altro odiava il colpevole e l'assassino; umano e generoso fin da' più verdi anni, deliziavasi nelle opere pie e virtuose. Franco e leale nello esprimersi, giusto ne' sentimenti, patriottico nell'operare, cose tutte, che proporzionalmente crebbero col crescere dell'età sua, arrivando persino ad un eroico entusiasmo, che lo classifica nel numero de' martiri per la libertà d'Italia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Dall'età di sette in otto anni, suo padre lo avea collocato nel collegio Italo-greco di San Demetrio, in dove profittò molto nelle lettere e nelle scienze, e da cui era uscito allorchè il padre suo, finita la espiazione d'ingiusta pena comminatagli, come già sappiamo, erasene ritornato in seno alla propria famiglia, sotto modo di custodia esteriore, formolario della polizia borbonica. Ecco dunque riunita un'intera famiglia, a cui non manca che un giovinetto meno adulto del primo dell'età di quasi undici anni, il quale diversamente dall'altro s'intratteneva nell'ambito del cortile in puerili passatempi. Il silenzio fu osservato per qualche tempo, ma finalmente venne rotto dalla donna anziana.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Come passi, Gabriele mio? si fece a domandare quella stringendo la mano all'altro. Il medico stamane non è peranco arrivato...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ma via su, amico mio, smetti quella melanconia! ‒ Non fa il caso, moglie mia, rispose Gabriele stringendole con affetto la mano. Oggi mi sento un po' meglio, il mio male à colpito più il fisico che il morale.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","È troppo vero che la prigionia, le segrete, i criminali rendono la vita inabile affatto, ma la malattia del cuore è più terribile ancora. Io vorrei veder franti i ceppi della patria nostra, e poi... e poi morire!.. Ma ora... ora, amici miei, io, non posso che dire come Cristo: Lo spirito è pronto, ma la carne è stanca.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Dannazione ai tiranni, si fece a rispondere la giovinetta. ‒ Invece, soggiunse la madre, dovresti gridar morte ad essi, mia buona Caterina. Gabriele approvava con un gesto di capo, mentre il giovinetto prese a dire: ‒ Non vale il gridar morte, bisogna darla.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Agesilao, figlio mio, soggiunse il padre, tu sei molto giovane, tu sei un fiore che t'assidi su d'un troppo verde gambo, tu sarai forse presente alle gioie dell'infelice Italia, mentre io da lassù benedirò te e i tuoi fratelli. ‒ Così sia! riprese quegli bassando il capo, così sia!..","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che ora è? domandò Gabriele, cercando cambiar discorso. ‒ Sono appena sette ore del giorno, rispose Caterina guardando il quadrante dell'orologio della parrocchia che si vedeva dalla finestra, perchè situata all'altezza del piccolo campanile.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Avrebbe dovuto a quest'ora ritornar Mauro, disse Gabriele con inquietudine. I funesti avvenimenti di Cosenza mi destano un tumulto nell'anima. Noi altri, cui la sventura colpisce dannati a giacere sotto la sferza d'un potere arbitrario e capriccioso, che chiama luce ciò ch'è tenebra, e tenebra quel ch'è luce, noi poveri sventurati abbiamo la vita attaccata ad un filo di capello!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ma non ti si è perdonato, amico mio? domandò tutta amorevole Maddalena. ‒ Non foste messo in libertà, padre mio?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","riprese Caterina. Gabriele dondolò il capo e con sorriso forzato ed ironico soggiunse: ‒ Rubate, uccidete, calunniate, assassinate pure se fa d'uopo e siete certi d'esser salvi; ma guai a quell'uno che osa bearsi ne' sogni dorati di un libero regime... Guai a lui... è reo di morte!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La madre e la figlia bassarono il capo senza rispondere. Gabriele abbracciò entrambe con tutta la effusione dell'anima sua; quindi si fece a proseguire: ‒ Via... via, scacciate questa tristezza. Il buon soldato s'esperimenta nelle forti battaglie, siccome il nocchiero nelle orribili procelle.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io non mi lagno del re, egli l'è un povero abbindolato e desta compassione, l'è un cieco che avrebbe bisogno d'una guida valevole ed accorta, niente altro che questo... Nè mi rincrescerebbe di perdere la vita; chi muore per la patria, non muore mai!... Spiacemi solamente rimaner voi esseri innocenti sotto gli artigli d'un feroce governo, e spogli affatto d'ogni bene di fortuna.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ah padre mio! sclamò con entusiasmo Agesilao, e non è più dell'eredità de' Quirini che tu ci trasmetti in questi sentimenti? Ve ne saremo grati, padre mio, e vi benediremo sempre.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Gabriele sorrise, alzò gli occhi al cielo come per ringraziarlo d'esser padre ad una sì rara creatura, ed una lagrima di gioia brillò ne' suoi occhi; balzò quindi dal letto e corse ad abbracciare suo figlio, il quale s'inginocchiò, quasi provocasse la sua benedizione. Il padre gli sfiorò sulla candida fronte il bacio dell'amore e della gratitudine. ‒ Che Dio ti salvi, figlio mio, disse, e ti liberi dall'ira dei tiranni.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ira che non si prezza, rispose quegli con fuoco, ira che io sfido... cioè che sfiderei se avessi forza bastante ad impugnare un'arma. Ma ditemi, padre mio, cos'è un re in faccia al popolo? cos'è una corona in confronto a migliaia di falci che mietono le messi?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","a che valgono tesori e forze innanti ad una nazione intera che reclama i suoi diritti?... Un nulla... sempre un nulla!... Guai se la mano onnipossente d'un popolo seviziato gravi su di lui!","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","È come la folgore di Dio che striscia ed annienta, schianta ed abbatte. Gabriele fece un gesto con mano al figlio imponendogli silenzio, e tese le orecchie come per udire chi si avanzasse dalle camere esterne. Difatti un momento dopo la porta si aprì ed entrò un uomo tutto intabbarrato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La sua figura era vantaggiosa piuttosto, e i suoi occhi benchè celati sotto una larga ala d'un cappello di cuoio lucido che gli copriva il capo, pure apparivano di fuoco e spalancati. Il maschio suo volto in quel momento era pallidissimo, due grossi mustacchi gli coprivano due labbra del colore d'una viola mammola. Nell'arrivare chiuse dietro a sè la porta d'ingresso e si sbarazzò d'un ampio mantello.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il suo vestire era senz'accuratezza veruna. Una giubba di velluto nero, un giustacuore simile modellato alla cacciatore, con calzoni di panno bleu chiaro ed un paio di stivaloni che arrivavano alle ginocchia, formavano tutto il suo abbigliamento; se non che una larga fasciatura su cui vedo vedevansi de' spruzzi di sangue, era attaccata al suo braccio destro. Nello scoprirsi il capo i capelli erano irti e disordinati, com'era precipitosa l'oscillazione de' suoi nervi e visibilissima l'alterazione del suo volto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Tutti nel vederlo rimasero atterriti a guardarlo, senza aver forza di pronunziare una parola per qualche istante. ‒ Per la Madonna!... sclamò Gabriele percolandosi la fronte, Mauro, tu sei ferito!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io son vivo per miracolo, rispose quegli. ‒ Come!... narrami, soggiunse l'altro; in Cosenza forse?...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Vi è la rivolta, soggiunse Mauro. ‒ Dio de' miracoli!... si fece a gridare Gabriele, non era ancor tempo!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Maddalena e sua figlia si avvicinarono più a lui, Agesilao si fece dall'altro lato; tutti erano in attenzione di udirne il racconto. Mauro diede uno sguardo intorno, e Maddalena che presto comprese, gli appressò subito una sedia, ed ei vi si gittò sopra, come corpo morto. ‒ Mauro, disse Gabriele, parla schiettamente... il pericolo... ‒ È imminente... e si renderebbe inevitabile se più dimoraste qui!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Croce di Dio! sclamò Maddalena, ma pure amico mio, tu sei stato messo io libertà... n'è vero forse?... non l'ài tu detto?...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Il perdono de' tiranni, rispose Gabriele stringendo la mano di lei, è una condanna di morte. ‒ L'è troppo, disse Mauro dondolando il capo. Di già ordini severissimi sono stati emanati dall'Intendente di Cosenza per imprigionare gli attendibili.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Michele Musacchio ed Agesilao Musciaro si sono rifuggiti a Reggio e colà vi attendono come unico luogo almeno di provvisoria salvezza. Essi sono scampati alla strage, mentre molti de' nostri sono rimasti vittima della carneficina. ‒ Tanto dunque à operato l'insaziabile ferocia del governo, chiese Gabriele.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","L'è stato dunque un attentato orribile ai cittadini!... ‒ L'è stata una scena di sangue, dir dovete, rispose Mauro coprendosi con ambo le mani il volto, una carneficina, che al ricordarla mi scoppia il cuore. ‒ Narrala, si fece a dire l'altro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ascoltatemi. Ognuno tacque e tutti sembravano pendere dalla bocca del narratore. ‒ Stanco di sofferenze, prese a dire Mauro, il popolo Cosentino incominciava a rompere il primo anello di quella ferrea catena che lo mantiene schiavo ed oppresso, ed un attruppamento di cittadini pacifici, onesti ed inermi, si facea a muovere verso il palazzo dell'Intendente.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Una la voce, unisono il grido, e le parole di Riforma, di libertà, di Costituzione, di lega italica, indipendenza di popoli, echeggiavano per tutte le vie della sventurata Cosenza. Questi detti per la prima volta pronunziati da gente che, si volea umiliata e strisciante, destarono la più viva indignazione nelle autorità civili e militari della provincia. ‒ Tiranni delle nazioni... feroci nemici dei popoli, gridò Gabriele, la terra si stancherà di reggervi, come Dio di perdonarvi!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Telegrafici segni, continuò Mauro, fecero noto al re quest'avvenimento, rivestendolo col nome di rivolta di popolo a mano armata contro il legittimo sovrano. Gli sgherri del Barbone e i soldati di guarnigione tosto si avvanzano per disperdere quel nucleo di cittadini, che reclamano sacrosanti diritti; nullameno il popolo retrocede in silenzio ma non si sperpera; quasi dir volesse nel suo muto linguaggio: Piuttosto martiri morremo, giammai deboli o codardi. ‒ Oh mia Cosenza, sclamò Gabriele con tutta la espansione del cuore; Oh patria mia, ostello di dolore e di lutto!..","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Anco per te v'è una pagina nell'eterna storia di questi esecrati avvenimenti! ‒ Una mezz'ora potè trascorrere in tale attitudine, continuò Mauro, senza che avesse a deplorarsi alcuna vittima, allorchè di persona il perfido e sanguinario intendente fatto capolino da una delle sue finestre, comunicò un telegramma regio giunto da Napoli, il quale ingiungeva alla truppa di far fuoco sul popolo, se non si fosse dissipato. Quest'ordine dato dall'Intendente e ripetuto dal comandante militare ad alta voce, accrebbe a dismisura l'ira nel popolo, il quale ripete: Viva la Costituzione.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Questo motto, aspettato vivamente da' fratricidi, li mosse alla ferocia ed impugnando le arme omicide, le scattarono contro il petto ai fratelli. ‒ Orrore!... orrore!!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","sclamarono insieme Maddalena e Caterina, stringendosi fortemente al seno, ‒ Il popolo fuggiva, proseguì Mauro, ma quella fuga non era effetto di codardia, bensì per provvedersi d'armi, per opporre forza a forza, sangue a sangue, vita a vita, e vendere a caro prezzo la propria esistenza. I gendarmi, vile sbirraglia, ebbri di ferocia ed assetati di sangue, sguainano le codarde loro spade, e, senza eccezione ad età, a sesso, a condizione, irrompono furiosamente, ed i fratelli rimangono sgozzati da' fratelli!.. Le vite son mietute, come le messi dalle falci, il sangue sgorga a torrenti, e mutilati cadaveri ingombrano molte vie!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro si tacque bassando il capo; gli uditori rimasero attoniti senz'aver lena a profferir parola. ‒ Senza pietà, senza compassione, senza misericordia, si fece a proseguire quegli, continua quella lotta ineguale e sanguinosa. La sicurezza pubblica non esiste più, il domicilio si viola, i cittadini si scannano impunemente, per capriccio, per desiderio di vendetta, per sete di sangue, per antagonismo personale, e per fini privati; basta indicare uno col nome di demagogo per proscriverlo dal mondo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un povero vecchio, ottagenario, malaticcio, che a stento si reggeva sulle deboli e scarne gambe, venne trascinato da due gendarmi, e quindi ucciso a colpi di sciabla, sol perchè si presumeva appartenere alla famiglia del vescovo Serrao fatto giustiziare al 1799 qual carbonaro. Un prete fu morto da un colpo di moschetto sol perchè ripeteva le parole di Cristo: Dio, perdona loro, perchè non sanno quel che si fanno!... Io che facea parte de' miei concittadini mi ebbi un colpo al braccio destro, da cui uscì un rivo di sangue, e sarei rimasto ucciso, se non mi fossi posto in fuga per sentieri intricati a me noti.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ma non era la mia che dovea salvare bensì la vostra vita, o Gabriele, ch'è cara pur troppo a' vostri fratelli ed alla vostra famiglia. ‒ Adunque non è perduta ogni speranza? domandò quegli in tuono triste.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che anzi, ripigliò Mauro, è la prima pietra all'edificio, è il presagio della futura gloria d'Italia. ‒ È l'unico sogno dorato della mia fanciullezza! si fece a rispondere Agesilao, che fino allora attentamente avea udito quel terribile racconto, fremente di rabbia e di furore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Oh Italia mia!... sclamò Gabriele alzando gli occhi verso il cielo. Terra promessa al popolo ebreo, io ò presentimento che un dì sarai una, libera e felice!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ma a me non sarà dato libare le tue dolci aure, nè calcare la tua onorata polvere! ‒ Ed è perciò che dovete risolvervi a partire, disse Mauro a mezza voce. ‒ Una fuga!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","rispose l'altro. A questa idea rifugge l'anima mia. ‒ Pensate che avete una famiglia che vi reclama.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Sì... sì, amico mio, rispose Maddalena, i tuoi giorni ci sono cari pur troppo. ‒ Il primo debito è verso la patria, continuò il marito. ‒ Perciò ad essa dovete serbare il vostro braccio, soggiunse Mauro; e se nol faceste... se v'esponeste volontario ad una cattura, diverreste uno spergiuro e un traditore della propria patria, a cui ogni braccio che manca è un atomo di vita che le si toglie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Rifuggito qui in San Benedetto non siete tanto sotto l'occhio de' regii manigoldi; essi ora sono tutti occupati in Cosenza, quindi non vi riuscirà malagevole una fuga. Io ò pensato ai mezzi di trasporto, e con me voi raggiungerete a Reggio i vostri amici. ‒ Ma io uccido la mia famiglia!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","disse commosso Gabriele. ‒ Voi anzi la salvate con salvar la vostra vita, rispose Mauro. Quindi alzatosi, s'avviluppò nel ferraiuolo, e porgendo la destra a Gabriele, gliela strinse affettuosamente dicendo: ‒ Da qui a due ore noi partiremo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io fo la vostra volontà. Il diverbio tra Mauro e Gabriele durò parecchie ore, ed allorchè il primo s'accomiatò era quasi prossimo l'annottare; ma mentre che si facea a schiudere l'uscio, s'imbattè col vecchio settagenario che abbiamo visto andar su e giù pel cortile, il quale, parte per l'età, e parte perchè preso da forte commozione nervosa, assalito da grave affanno, a stento potè pronunziare queste parole! ‒ Ah signore... signore... siamo perduti!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che dici mai, Gianni!... rispose subitamente Maddalena spaventata. ‒ Su via, parla!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","disse Gabriele con calma indicibile. Mauro era rimasto attonito, senza sapere ove si fosse, mentre il vecchio Gianni cercava di prender fiato e rispondere. Agesilao e Caterina si guardavano l'un l'altra.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ma per l'inferno, continuò Gabriele dirigendosi a Gianni, che ancora zittiva, sbrigati. ‒ Una grossa pattuglia di gendarmi capitanata da un brigadiere hanno accerchiato il vostro palazzo, si fece a rispondere il vecchio tatto tremante per la paura. ‒ Dannazione e morte!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","sclamò Mauro. ‒ Angiolo di Dio, salvateci voi, gridò con voce straziante Maddalena. Caterina ed il fratello erano corsi sul loggiato per assicurarsi meglio del fatto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Immediatamente vennero dati forti e reiterati colpi alla porta esterna della casa. ‒ Gianni, disse pacatamente il capo di famiglia, aprite la porta... Vi sono rassegnato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io andrò loro incontro, come Cristo incontro a Giuda. ‒ Ah, nol fare, amico mio, rispose Maddalena stringendoseli tra le braccia... nasconditi... salvati... per me... pe' figli tuoi... per te stesso... salva la tua vita... fuggi... ‒ Giammai, rispose Agesilao che allora ritornava dal loggiato, Il sottrarsi colla fuga è viltà, e i figli d'Italia non sono vili, nè codardi. Gabriele si slanciò sul collo del figlio e lo strinse fortemente al cuore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Dio ti salvi, figlio mio!... disse il padre. Possa tu respirare altre aure, e veder felice la patria tua.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Lo voglia il cielo, rispose quegli. I colpi alla porta di strada continuavano, ed il vecchio Gianni discese ed aprì lo sportello del palazzo. Entrò prima nel cortile un brigadiere di gendarmeria alto e tarchiato nella persona, con viso ovale e brunastro guernito da mustacchi e basette alla tedesca.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Siete voi altri in una fortezza, disse il brigadiere con tuono di voce poco soddisfacente e con cera brusca, rivolto a Gianni, che v'abbisogna il motto d'ordine per potervi entrare? ‒ Perdonate, signore! rispose tutto confuso e tremante Gianni, ma io... ‒ Tu sei un ausiliario carbonaro, riprese il brigadiere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Noi non siamo abituati a fare anticamera, vecchio imbecille. Queste parole furono accompagnate da un sonoro schiaffo, che percosse fortemente il ruvido ed aggrinzito mento del povero vecchio, il quale, portata la destra palma alla guancia percossa, rinculò insino alla murata che gli restava alle spalle. ‒ Entrate voi altri, disse il brigadiere in tuono di comando.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Otto o dieci gendarmi in divisa si fecero innanzi; e senza chieder permesso veruno, quella masnada si dette a violare l'asilo pacifico d'onesto cittadino. Il caposquadra ed i suoi adepti arrivati alla porta dell'ultima camera l'aprirono con tanta violenza, che mancò poco uscisse da' gangheri. La vista di quella sbirraglia fece inorridire la triste famiglia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Maddalena e Caterina, i cui visi erano pallidissimi, s'erano aggruppati intorno a Gabriele, quasi volessero servire da baluardo, mentre Agesilao e Mauro rimasti immobili in un canto seguivano con l'occhio tutt'i movimenti del capo di brigata, il quale per prima operazione si era accostato all'orecchio di uno de' suoi subordinati, ordinandogli rovistare le altre camere ed impadronirsi di qualche oggetto criminoso. ‒ Sei tu Gabriele Milano? si fece a domandare il brigadiere con voce da mettere spavento.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Non vi siete sbagliato, rispose quegli con la massima pacatezza. ‒ Hai finito il carnevale anzi tempo, continuò sogghignando. ‒ Io non so che vi diciate.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Lo saprai più tardi, allora che il tuo capo darà un addio al busto. Il cuore di Maddalena s'agghiacciò di terrore. Caterina piangeva, Agesilao e Mauro colle braccia conserte sospiravano internamente, giacchè sarebbe stato questo anche un reato, ove se ne fossero accorti.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il brigadiere rovistata minutamente la camera da letto, s'impadronì di molte lettere e di taluni libri; cose insignificanti peraltro e senza scopo. ‒ Brigadiere, gridò Gabriele, voi non avete diritto d'impadronirvi di carte che riguardano affari domestici soltanto e familiari... ‒ Povero cieco, rispose il gendarme sorridendo ferocemente, e non sai tu; che anche queste esser potrebbero criminose?... È mio dovere quindi suggellarle ed erigerne un processo verbale.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La legge il vuole, la giustizia il comando. ‒ Legge e giustizia!... qui!...","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","si fece a parlare Gabriele con un sardonico riso; e ve n'è dove regnano i tiranni? ‒ Carbonaro infame, disse il brigadiere montando in furore, settario scellerato e vile!... pagherai a prezzo di sangue una tanta bestemmia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Con gioia lo verserei, purchè sapessi vicino il dies irae. ‒ E prima d'ogni altro, si fece a continuare gridando il brigadiere, ora che mi seguirai per ogni angolo di via dovrai gridare: Viva il re. ‒ Oh... giammai... giammai, rispose Gabriele volgendo gli occhi altrove.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Anzi da ora tu lo dirai, gridò il birro sguainando la sciabla. ‒ Non mi spaventi. ‒ E morrai.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Morrò martire. ‒ Chi te ne saprà grado? ‒ La patria.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Anche le tue ceneri saranno disperse. ‒ La mia memoria sarà eternamente onorata, come la vostra coperta d'infamia. Il brigadiere divenuto rosso per la rabbia fino agli occhi, non potendo più frenare l'impeto feroce della sua collera, afferrato con una mano Gabriele, che vacillò più volte sotto le reiterate spinte, si fece a dirgli: ‒ Viva il re!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Viva l'Italia!! ‒ Rivoluzionario scellerato, gridò il brigadiere codeste parole verranno consacrate in apposito verbale, e saranno la tua morte. ‒ Io vi sono apparecchiato, rispose Gabriele, il quale avea ripreso la sua calma.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Seguimi dunque, continuò l'altro, e il carcere di Cosenza sarà l'ultima tua dimora. Ciò detto lo prese bruscamente per mano e si dette a trascinarlo. ‒ Barbaro, sclamò Gabriele, almeno ch'io dia l'ultimo addio ai miei figli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ No, tu non li rivedrai mai più; e tempo verrà che tutta la tua casa sarà distrutta. A queste parole Maddalena che fino a quel punto avea assistita con coraggio eroico a quella scena d'orrore, non potè più frenare la commozione che fino a questo punto avea saputo dominare; gittò un grido d'orrore, e cadde svenuta al suolo. La giovinetta abbracciata al piccolo fratello Ambrogio ch'era accorso al principio di quell'infausto avvenimento ruppe il freno a copiose lagrime, mentre Mauro cercava torcere lo sguardo da quel quadro commoventissimo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Gabriele forte sino a quel punto, quasi impassibile spettatore, a quella vista s'intese gelare il sangue nelle vene. I frequenti battiti del suo cuore soggiogarono la fortezza del suo animo virile, ed egli si sentiva abbattuto. La idea di staccarsi per sempre da' suoi formava per lui un tormento maggiore d'ogni tortura, al di sopra della morte stessa, a cui era certo soggiacere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il brigadiere ed i gendarmi ch'erano ritornati dall'eseguita perlustrazione raggiavano d'una gioia infernale, e sorridevano a quella commovente situazione. ‒ Maledizione al despota, gridò con voce straziante la povera vittima, accorrendo alla moglie svenuta. ‒ Ora è troppo: separateli, comandò il capobrigata ai suoi, i quali non si fecero aspettare per obbedirlo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Scostatevi... si fece a gridare Gabriele richiamando tutte le sue forze. Assassini della mia pace domestica avete vinto... il sorriso di satana vi sfiora l'invereconde labbra! Ad un cenno del brigadiere i gendarmi s'avvicinarono più a Gabriele, ed a viva forza strappatolo da' suoi più cari, si fecero a trascinarlo; ma fatti pochi passi, quegli volse uno sguardo agli esseri infelici che doveva abbandonare, e forse non veder più mai!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Guarda, sciagurato scherano d'impudica tirannia, continuò Gabriele con voce straziante rivolto al capo de' gendarmi, guarda lo spettacolo luttuoso di questa misera famiglia!... Il padre perduto... la sposa morente... i figli derelitti!!... Or va... e fregia la livrea del tuo signore d'un altro nastro, o chiedine un prezzo... esso t'è ben dovuto, poichè è prezzo d'infamia!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Queste parole che avrebbero commosso il più duro dei cuori, accese vieppiù la rabbia e la ferocia nel petto di quella vile marmaglia, a cui ogni affetto è estraneo, e lo sventurato Gabriele venne straziato in mille guise, in mille maniere. La poco giovane età, la prigionia sofferta, gli stenti continui, le sevizie ricevute nel carcere di Castelvetere, cose solite per far confessare quelli che il governo appellava carbonari, la povertà in cui era ridotto, l'attuale malsana di lui salute, e più di tutto il distacco crudele dalla propria famiglia, ch'egli amava immensamente, lo aveano totalmente abbattuto, sicchè i colpi di sciabla, gli schiaffi ricevuti, le percosse continuate ad ogni passo che macchinalmente faceva, lo resero un corpo, a cui l'anima è per dare l'estremo addio... In simil guisa que' barbari lo trascinarono fino al luogo destinato. Il fedele Mauro promise alla famiglia d'accompagnarlo inosservato e da lungi, poichè anche questo conforto venne negato al povero Gabriele.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Maddalena rimase priva di sensi per qualche tempo, e nel riaversi si trovò accerchiata da' figli che cercavano richiamarla in vita. ‒ Mio Gabriele, pronunziò piangente per prima parola la misera donna. Compagno della mia vita, ove sei?...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ci ànno divisi... divisi per sempre!.. Non è vero dunque che Dio solo il può!... vi ànno degli uomini onnipotenti come lui... ‒ No, madre mia, disse Agesilao abbracciandola, l'è questo un diritto impunemente arrogato dalla prepotenza e dalla crudeltà...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Deh! temprate quelle lagrime e non piangete sulle sventure del povero padre mio; invece spargete una lagrima di compassione sul tiranno despota che ne comanda la strage. Maddalena avea in quel momento quasi perdute le facoltà intellettuali!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Fissò finalmente lo sguardo ad una croce che avea attaccata ad un muro, e si dette a sclamare: ‒ Re de' dolori e Dio della fortezza, a un disperato spirito che domanda aiuto... donagli pace!.. Quindi correva ad abbracciare i figli, e li stringeva e li baciava teneramente. ‒ Madre mia, si fece a dire Agesilao con la solennità d'un profeta e con la fermezza d'un uomo, sorella... fratello mio... vi giuro per quanto avvi di santissimo in cielo... per la salute della patria mia... per l'avvenire d'Italia, vi giuro di vendicare l'oltraggio fatto alla mia famiglia, e quello a' miei concittadini.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io mi sento d'essere uomo... Iddio aiuterà la mia mente e darà forza al mio braccio... Le lagrime impedirono a Maddalena di rispondergli, ed abbracciava e baciava or un figlio, or l'altro. Rimasero muti qualche istante, e avrebbero continuato a rimanervi, se non fossero stati scossi dai passi d'un uomo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Si volsero indietro e videro Mauro, oltremodo pallido ed estenuato, che ad essi faceva ritorno. ‒ Che mai rechi? disse Maddalena.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro non rispose. ‒ In nome di Dio parla, soggiunse Caterina. Mauro chinò il capo e continuò a tacere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Qualunque sia il colpo, si fece a dire Agesilao, noi vi siamo apparecchiati. L'anima nostra oramai si è resa insensibile... parla, non vi resta che un'ultima stilla del calice amaro. ‒ E questa anche è vuotata, rispose Mauro mestamente; Gabriele... ‒ Ebbene!..","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","chiese Maddalena. ‒ Continua, soggiunse Agesilao. ‒ Non è più, ripetè Mauro, nascondendosi il volto fra le mani.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Morto!! ripeterono tutti. ‒ Dal dolore e degli strazi, rispose Mauro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il ronzio d'una mosca sarebbesi udito, tanto era il silenzio che si osservò per qualche minuto. Niuno di essi però piangeva; tant'era la piena del dolore, che ne impediva anche questo, conforto. ‒ Beneditemi, madre mia si fece a parlare Agesilao risolutamente, deggio lasciarvi, per compiere un dovere più santo!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Niuna forza umana potrebbe ritenermi qui, sofferente e neghittoso. Io ò bisogno di vita, e se mai un dì dovesse adempiersi il migliore de' miei desideri, se l'anima mia potesse cercarsi in qualche cara parte di terra italiana un asilo tranquillo e solitario, consolato dal sorriso di Dio, e dalla pace degli uomini affratellati sotto il santo regime della libertà de' popoli, a questo asilo, che fu il primo segno di mia fanciullezza, sarebbe per me il più sacro e venerato ostello, in cui vivrei una perpetua primavera. Coraggio, mia povera madre... coraggio... Mostrate d'esser forte, e compiangete i carnefici, ‒ Agesilao, disse Mauro, voi avrete un compagno, io non v'abbandonerò mai.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Maddalena richiamò in sè la smarrita ragione, si volse attorno come istupidita, indi si cacciò le mani fra i capelli, che già aveano perduto ogni freno e rise fortemente. La campana della parrocchia suonò l'angelus domini, e quel suono la scosse dal letargo. Guardò avidamente attorno, si percosse la fronte, gittò un profondo sospiro, ed impose a tutti silenzio; indi fatto cenno d'inginocchiarsi, ognuno secondò quell'impulso religioso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Jeri, si fece a dire Maddalena con voce fioca ed attitudine solenne, il suono di questo sacro bronzo ci annunziava l'avemaria... oggi i suoi rintocchi sono funerei... in ginocchio, figli miei... in ginocchio... pregate per vostro padre. L'infelice madre si chinò insino al suolo. Dopo non molto la sollevarono.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ella sorrideva ora triste, ora gaia. Maddalena era pazza! Demostene il Bettoliere Mentre le Calabrie erano state soggiogate dalla truppa borbonica nel 1848 comandata dal generale Nunziante; abbattuto il governo provvisorio che poi risorse; e venuto meno la spedizione de' Calabresi sulla montagna del Tiriolo, vantaggiosa posizione per abbattere il nemico; i rivoltosi furono costretti a sperperarsi e ad emigrare volontariamente, contuttochè il governo avesse emanato l'indulto, a cui niuna fede venne aggiustata.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Quel braccio di strada nuova lunghesso la marina che pone termine in Catanzaro, provincia della Calabria ulteriore 2a amena e ridente per posizione, verso la parte d'oriente non è animato, che da una rustica taverna detta del passo, asilo di que' poveri viandanti che hanno poco da spendere, e ricovero di vetturini e pedoni. Spesse volte vi s'intrattiene per poco anche la gente del paese e tra il vino ed il fumo di una sudicia pipa fa trascorrere le ore d'ozio. Il fabbricato è di forma quadrilatera, composto d'un pianterreno, nel quale vi sono delle scranne di legno zoppicanti, delle mal connesse tavole, ed un'unta panca quasi all'altezza del petto d'un uomo, su cui poche misure di vetro per rimestarvi il vino.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Al di sopra contiene una sola camera dipinta in bianco, annerita dal tempo e dal fumo del camino, panneggiata da mille ragnatele con due più che modesti letti, ad uso del padrone, che li fitta poi all'occorrenza, ed a persone ch'egli crede potergli arrecar guadagno. La luce s'immette da un'apertura operata sulla facciata esteriore della camera, che mena fuori ad un terrazzo sostenuto da quattro mal connessi sostegni di fabbrica, che toccano infino alla strada, formanti quattro archi dinanzi ai pianterreno. L'oste è un uomo alto della persona, dal viso smunto, ed ornato da due basette di pelo grigio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un berretto di cotone bianco gli copre la testa; una giacca di saio, calzoni e giustacuore simile d'un color giallognolo, ma smortito ed unto, un paio di lunghe calze di lana color tabacco e due grosse scarpe da caccia, la è questa la sua usuale uniforme. Era poco più dell'avemaria ne' principî di novembre del 1851; l'osteria era vedova di avventori, e non vedevasi che solo il bettoliere, il quale ora passeggiava, ora soffermavasi sotto l'uscio esterno, ora masticava tra' denti, qualche volta bestemmiava da eretico, e tal altra s'accostava ad un angolo remoto della bottega e guardava un qualche oggetto. Il cielo incominciò a vestirsi di nuvole e la pioggia principiò a cadere spessa.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Questa circostanza contribuì ad accrescere il malumore del padrone, che rimase assorto per qualche tempo con le gambe e le braccia incrocicchiate, e col dorso appoggiato all'imposta della porta zufolava una canzone chi sa quale, allorchè venne scosso da un forte rombar di tuono. ‒ Santa Barbara! disse quegli segnandosi la fronte col pollice della destra mano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non v'è speranza d'alcun bene!... Conviene ritirarsi in buon ordine. Ciò dicendo s'accinse a chiudere la mettà della porta esterna; e mentre era per barricarsi ermeticamente, venne trattenuto da alcuni gendarmi ch'erano di guarnigione a Catanzaro, e che si ritiravano da qualche perlustrazione.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Aspetta, padron Demostene, disse uno di quelli, tavernaro della salamanca. ‒ Lasciaci ricoverare dall'acqua, rispose un altro. Cristo sai che à detto: bussa che sarai aperto, e tu volevi lasciarci all'intemperie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Aprici dunque le porte dell'inferno. ‒ E dacci del vino per asciugare le nostra divise impregnate d'acqua, continuò un terzo. ‒ Siate il benvenuto, rispose il bettoliere; quindi in tuono predicatorio continuò: Dinanzi a voi si spalancano le porte dell'inferno, ed anche quelle del paradiso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Voi, sicurezza dei cittadini, baluardo di valore, onore e sostegno della corona che vi regge, siete stati, siete o sarete sempre accolti e raccolti come l'oracolo d'Apollo. Amen. ‒ Viva Demostene... Viva Demostene, gridarono tutt'in frotta i gendarmi ridendo e battendo le mani alle parole pronunziate dal bettoliere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ No, no, signori miei garbatissimi, si fece a dire Demostene, dovete invece gridare: Viva il re che mi à dato la vita. ‒ Già, già, hai ragione, rispose un gendarme; tu eri un carbonaro rifuggito a Reggio. ‒ E recidivo di Cosenza, rispose un compagno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non è vero, Demostene? ‒ Signorsì, signorsì, maresciallo mio, rispose col riso sulle labbra l'ostiere. ‒ Bada, veh... che io non sono maresciallo, e nemmeno brigadiere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Lo sarete, rispose Demostene. Caschi il mondo lo sarete! Corpo di un lombo di maiale il merito ed il valore debbono avere un premio!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Perchè non ti sei fatto soldato anche tu? domandò un altro, avresti pure partecipato di tali onori. ‒ Signorsì, volevo arrollarmi, ma era unico assoluto, e sapete bene che questi non possono esservi ammessi che previo il consenso de' genitori, ed io non potendolo ottenere, dovetti rinunziarvi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ A quest'ora saresti diventato chi sa che, disse ridendo un gendarme. ‒ Ecco qua, si fece a rispondere l'oste, almeno almeno, sarei... sergente... va... a niente, vedete, a niente. ‒ Ed invece, rispose uno di quelli, sei stato anche tu perseguitato dalla polizia, hai patito dei danni, e chi sa a quest'ora che ne sarebbe del povero Demostene, se la sovrana clemenza non gli avesse fatta la grazia!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Cioè, provvisoria, disse un altro, perchè egli è attendibile. ‒ E dice bene, si fece a rispondere il padrone dell'osteria, perchè io ogni mattina debbo presentarmi al giudice regio per constatare la mia presenza in questo luogo. ‒ Ma via via, disse con l'aria d'un rodomonte un gendarme che fino a quel punto non avea fatto che ascoltare e fumare, povero diavolaccio d'un Demostene bettoliere, finirà questa faccenda... uscirà il sole... uscirà, per le anime del purgatorio!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ne ò fede anch'io, rispose l'oste. Dopo la tempesta deve subentrare la calma, e dopo la calma la tempesta, sicchè tra questa e quella peggiora il mondo e peggiorando invecchia. ‒ Bravissimo, rispose uno di quelli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Bene a ragione si à meritato il nome di Demostene, disse un altro. ‒ Sicuro, perchè parla come un libro stampato, rispose un terzo. ‒ Gloria al nostro maresciallo che lo battezzò con tal nome, continuò il fumatore gendarme.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Per mille anni, rispose Demostene ridendo, divertitevi alle mie spalle, purchè Iddio vi dia forza e salute per punire i demagoghi. ‒ E lo saranno, credici, lo saranno. ‒ Hanno avuto quella lezione i Cosentini e i Reggitani!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ E lo so io, rispose il gendarme silenzioso, lo so io che sono stato presente all'azione! Dovrebbe aver la lingua questa mia sciabla; bella lama per altro, che mi à servito di punta e di taglio com'io voleva! ‒ Se fossi voi, brigadiere, rispose l'ostiere, la manderei all'esposizione di Londra.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Eh là, dico, parlò quegli con tuono burbero e ciera alquanto brusca, brutto buffone, non scherzare con la divisa, sai, o ti faccio provare sul capo la guardia della mia sciabla. ‒ Io scherzo, brigadiere, per carità, si fece a continuare il bettoliere, e se ella crede che io... ‒ Oh... vattene all'inferno, gridò un gendarme, un Demostene come costui non può offendere. ‒ Signori campioni, rispose un di loro, per la Maddalena, ci avete annoiati!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Si parla sempre e non si beve mai, ma sapete voi che il gorgozzuolo patisce? ‒ Sì, sì, vino... vino, gridarono tutti battendo le mani sulla tavola. ‒ Lesto come una bomba, rispose Demostene.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il fervore del discorso più non mi ci avea fatto badare. A te, piccolo Argo, ove sei? Riempi i boccali del mio nettare squisito, e colla velocità di un fulmine piomba tosto a render serviti questi nobili signori.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","A questa voce di comando in un angolo oscuro del camerottolo si scòrse una testa tutta assonnata. I gendarmi dettero in uno scroscio di riso. ‒ Bisogna convenire però, disse un di essi, che Argo a quest'ora abbia perduti tutti gli occhi, perchè li à chiusi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Avete ragione, brigadiere, rispose Demostene, ma il povero Argo avea bisogno di dormire. Adesso mi darò io l'alto onore di servirvi. Ciò detto l'ostiere rimestò in un grosso recipiente di creta cotta una quantità di vino, che depose sul tavolo ov'erano assisi i bevitori.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I gendarmi l'un dopo l'altro incominciarono a bere, gridando a piena gola: ‒ Alla salute del nostro Demostene, e viva il re. Il bettoliere corrispose al saluto, ed invitato accettò, e bevve poche gocce di vino. ‒ Ed Argo perchè non viene?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","domandò un gendarme. ‒ Lasciatelo stare, rispose Demostene, povero scemo!... L'è un uomo meno uomo... un vero allocco.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Fortuna per lui, fecesi a riprendere un altro, che à trovato te che gli fai le spese. ‒ È non si busca nulla con le sue fatiche? continuò un terzo; non fa egli da giovane vinattiere?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ È qualche anno ch'è presso di padron Demostene. ‒ Più per carità, che per altro io l'ò raccolto, disse Demostene, è buono a nulla. Solo mi serve da compagnia, e per qualche piccola ambasciata a' trafficanti di vino fuori paese.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Per le corna del diavolo, rispose un bevitore, come sgambetta! Mi ricordo allorchè andando di perlustrazione, saranno circa otto o dieci mesi fa, l'arrestammo per vagabondo verso la via nuova che conduce a Gerace. ‒ E starebbe tuttavia in gabiotto, rispose un compagno, se Demostene non se ne fosse reso mallevadore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Via, su, Argo, disse un gendarme alzandosi dal suo posto, vieni a salutare questa nobile adunanza. ‒ Sì, sì, facci ridere un poco, Argo senz'occhi, prese a dire un altro. Ad un cenno del bettoliere, uscì fuori dall'angolo remoto della bottega un giovane che poteva contare circa venti anni, piuttosto tarchiato nella persona, e d'una struttura piucchè regolare.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I suoi abiti erano laceri ed unti, i piedi nudi ed il volto mezzo sudicio. All'invito de' bevitori, e ad un movimento del capo di Demostene, egli era accorso, e fattosi in mezzo alla brigata, chinò più volte il capo in segno di rispettoso saluto. ‒ Vien qua, brutto scimiotto, si fece a dire un gendarme, bevi alla salute del nostro re.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Argo fece un movimento come per retrocedere, ma accortosi ch'era fissato negli occhi, stese la mano, e bevve gridando: ‒ Chi più di me può amare il re?... Vorrei che non morisse per ora, perciò alla sua salute. ‒ Perchè non arrollarti soldati?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","disse un gendarme. ‒ Soldato!... rispose Argo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Credi stare meglio così, soggiunse un gendarme! sudicio e scalzo, come se avessi fatto un voto a qualche santo. ‒ Ma tu, si fece a dire un altro commilitone, vorresti tutti militari!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il garzone non rispose, ma sembrava riflettere. ‒ E chi sa che non cadesse in coscrizione; si è già estratta la leva. ‒ Di', soggiunse il primo, indosseresti tu la nobile divisa?","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Argo fece un passo indietro, e quasi scosso come da un fulmine, gridò con sorpresa: ‒ Nobile!! ‒ E che lo metteresti in dubbio? rispose in tuono serio un di quelli che pel vino era addivenuto rosso fino all'estremo del mento.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Perdonatelo, si fece a dire subito Demostene, povero imbecille, merita compassione... non sa discernere il nero dal bianco. Il tempo trascorse in queste ed in simili dicerie. I boccali vennero ricolmi per la seconda e terza volta, sino a che il vino non toccasse la gola degl'intemperanti bevitori; e quando questi ne furono ristuccati, lasciarono il loro posto e si disposero a partire, assicuratisi prima che la pioggia era cessata.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Addio, Demostene, disse un gendarme, segna il nostro conto col carbone, sur una delle tue affumicate pareti. ‒ Noi altri, continuò un secondo, abbiamo il sistema di pagare sempre di giorno, e non mai di notte. ‒ Buon riposo e vita felice, fino a che si può, rispose Demostene.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I gendarmi si congedarono, e barcollando, urtandosi l'un l'altro, a stento poterono raggiungere la soglia. Demostene li accompagnò con l'occhio fino ad una certa distanza; quindi chiuse la porta a doppi giri di chiavistelli. Argo s'era assiso su d'una scranna e rifletteva.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Amico mio, disse il padrone abbracciandolo, a che pensi? ‒ Penso di lasciarti. ‒ Volete partire?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Sì. ‒ Tanto sollecito! Non è gran tempo che ritornaste da Gerace.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ho premura di rivedere la mia famiglia. ‒ Dimenticate, che mettereste a rischio la libertà vostra... forse anche la vostra vita! ‒ La mia vita!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","rispose Argo con voce flebile; la mia vita è destinata ad altra impresa. ‒ Nascondete dunque un arcano? ‒ Potrebbe anche darsi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Potrei esserne a parte? ‒ Chi meglio di te! ‒ Palesatelo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Per ora non posso; al mio ritorno lo saprai. ‒ E quando avete deciso di partire? ‒ Domani all'alba.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Demostene gli strinse la mano senza rispondere, a cui Argo corrispose. L'ora era molto tarda, ed il rimanente della notte si passò nel riposo. Appena il sole del giorno vegnente principiò co' primi suoi raggi ad indorar l'orizzonte, Demostene si trovava solo in bottega.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Argo era partito. Il ritorno del Demagogo Dopo il luttuoso avvenimento del 15 Maggio 1848, in cui un monarca spergiuro, abiurando la fede di Cristo, e manomettendo que' civici diritti che dianzi avea accordato al suo popolo, mercè uno statuto costituzionale, radiato poscia col sangue de' cittadini, la tirannide lussuriosa, ebra di ferocia, spingeva nelle capitali, nelle provincie, ed anche ne' più reconditi paeselli, il suo braccio sterminatore, che facea piombare sul capo di quegli, a cui una sciocca legge dava il nome di ribelli. Sono scorsi parecchi anni, da che l'infelice famiglia Milano, orbata del suo capo, priva dell'unico figliuolo su cui erano riposte le speranze dell'avvenire, si accomiatò dopo la morte del padre, per non aver forza di resistere a tanto dolore, e tuttavia la barbara voglia di quella genia malefica de' poliziotti, non s'era peranco acchetata; che anzi cercava all'intatto struggere quella famiglia che solo avrebbe potuto essere esentata, se avesse offerto un pugno d'oro a quegli insaziabili caporioni che formavano la camerilla, e che di tutto e di tutti faceano monopolio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Maddalena che noi abbiamo rimasta pazza, ottenne guarigione dopo più di due anni; ma il suo intelletto era rimasto tanto affievolito, la sua memoria sì depauperata, che dimenticava talune cose succedute un'ora fa, o poco più. Due solamente erano gli oggetti che non avea mai potuto scancellare dalla sua mente e dal suo cuore; la memoria del suo compagno perduto per sempre, e quella del figlio Agesilao, di cui ignorava l'esistenza. L'altro figlio, Ambrogio, poco cultore delle lettere, s'era dato all'industria agricola, ed era il solo che asciugava le lagrime della madre e della sorella, versate per la triste reminiscenza di tante sventure.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ma il frutto delle fatiche di lui non potea satisfare i bisogni d'una famiglia, la quale, benchè ristretta in numero, pure avea d'uopo d'indispensabili necessità; e la povera Caterina univa lo scorso guadagno che ritraeva dalla rocca e dal fuso, per sopperire ai bisogni giornalieri. Questa vita penitenziale, questo pane inzuppato nelle lagrime, che serviva di quotidiano alimento a questi esseri sventurati, che avrebbero dovuto destare sol compassione e riverenza, venne pure adocchiato dagli scherani dell'ordine pubblico. La subitanea scomparsa di Agesilao, dette luogo a varie congetture dopo il 1848, sicchè le autorità spedirongli contro un mandato d'arresto, e la casa di lui, una alle rimanenti persone della sua famiglia, furono poste sotto la più stretta sorveglianza della polizia, a condizione, che allora ne sarebbero state esenti, quando avessero rivelato il motivo dell'allontanamento d'Agesilao, e la sua dimora fuori patria.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Nè potè valere che Ambrogio, Caterina, e la povera Maddalena scongiuravano a mani giunte di nulla conoscere sulla sorte d'un oggetto ad essi tanto caro. Ma la vigilanza non si limitò solamente a questo. Si volle spingere di più l'efferata barbarie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un ordine spiccato dall'intendente di Cosenza, imponeva che tre gendarmi fossero permanenti in casa Milano, la quale a sua spesa dovea somministrar loro vitto ed alloggio. Quest'ordine venne attuato ed eseguito scrupolosamente dagli agenti, e l'infelice Maddalena e i suoi figli dovettero sopportare l'umiliante incarco. All'epoca dunque in cui Agesilao fece ritorno alla sua famiglia, nel principio del 1849, il generale Nunziante già avea pubblicato un proclama ai sudditi Calabresi, verso i primi giorni del Giugno 1848, col quale asseriva, a nome del suo re costituzionale d'esser venuto a rimetter l'ordine, con coprire il passato d'un velo impenetrabile, e richiamare gli emigrati volontari alla propria patria, perchè già perdonati dalla real munificenza.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mentre che a lettere cubitali questo scritto si leggeva affisso per le cantonate di Cosenza, lo stesso Nunziante, spacciatore di pace, riuniva un tribunale de' suoi adepti, e facea giudicare proditoriamente quegli, che gli capitavano fra mani, adescati dal regio editto. Agesilao dunque n'era a giorno, ma, non perchè fosse persuaso della sincerità dell'indulto, che comprendea efìmero, bensì per ansia indicibile, si decise d'abbracciare i suoi, da cui per cinque anni era stato lontano. E nell'ascendere la scaletta di fabbrica che immetteva alle camere superiori, non volle neanche farsi annunziare, per dar più gradimento alla sorpresa.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Arrivato quindi nella prima stanza rimase sorpreso, ed il cuore forte gli batteva nel petto, in vedervi situati tre piccoli letti e tre gendarmi, che in attitudine indecorosa con lunghe pipe in bocca fumavano a più non posso, peggio che nella propria caserma. Agesilao li guardò, senz'aver forza a parlare, ‒ Di chi cercate? dimandò uno dei tre.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Di nessuno, rispose Agesilao. ‒ Dunque... disse un altro in tuono marziale, marche! ‒ Ma che, soggiunse l'arrivato, non sono forse in casa mia?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Per San Paolo! si fece a rispondere l'altro alzandosi e deponendo la pipa, saresti forse?... ‒ Agesilao Milano, continuò quegli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Lupus in fabula, disse un altro, un demagogo d'origine. ‒ Che vuol dir ciò? rispose Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Noi stiamo qui in permanenza, a spese della tua carissima famiglia, aspettando la tua venuta, come quella del messia, e senz'aver te nelle mani non avremmo potuto abbandonare i tuoi garbati parenti. ‒ Mio Dio, si fece a sclamare Agesilao con calma indicibile, l'avessi conosciuto prima non vi avrei fatto attendere, ed avrei liberata la mia povera famiglia dal sacrificio di dovervi tollerare. Un momento e sono con voi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Dette queste parole Agesilao si avviava pacatamente per abbracciare gli esseri più cari alla sua vita, e nel tempo stesso dar loro un addio allorchè fu aspramente trattenuto per un braccio da uno di que' tre sgherri, dicendogli: ‒ Vorresti scapparci, brutto viso da cicogna! Sei caduto nella rete, ora andrai nel gabiotto. ‒ Io non sono vile, nè codardo, rispose con fuoco Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non chiedo che il permesso d'abbracciare mia madre. ‒ Non fa il caso, rispose uno sgherro, abbracciati in vece con queste. Ciò detto si slanciò contro del nostro giovane, e cavato di tasca uno strumento di ferro di forma quasi cilindrica, diviso per metà da un altro pezzo di ferro che si serrava ed apriva mercè una piccola chiave, a cui essi davano il nome di manotte, l'applicò con indicibile celerità ai polsi del catturato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao pregò, si scorse anche una lagrima su i suoi occhi, ma quelle preghiere e quella lagrime non erano figlie della debolezza, o della paura, ma d'un cordoglio estremo che provava per la barbarie usatagli. L'anima sua però era forte abbastanza e non si smarriva: che anzi egli ambiva le sofferenze, i soprusi, le infamie, per mantener sempre viva nel petto la scintilla di quell'odio, che serbava contro gli oppugnatori della libertà del popoli. Que' sgherri manigoldi gongolavano dalla gioia; e per le vie, fino a che non giunsero a Cosenza, ove il tenuto reo dovea essere giudicato, andavano festosi e giulivi per la preda fatta, e pel servigio renduto a' loro degni capi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Questo avvenimento, venuto in cognizione alla famiglia del giudicabile, recò un novello colpo al cuore esacerbato della povera Maddalena, la quale risolvette, una a Caterina sua figlia, di recarsi a Cosenza per apprendere la imputazione del delitto di lui. La legge del capriccio Giudicar senza prove, senza documenti che constatar potessero la reità di uno, senz'accettazione di dolo, senza niuna di quelle singole particolarità, che costituiscono ciò che si dice reato, o quasi reato, complicità o coadiuvazione nell'attuare un atto criminoso; ma solamente un giudizio senza base, nè fondamento, svolto semplicemente perchè lo si vuole, perchè si brama detenere un cittadino, per ispirito di antagonismo, o solo perchè se n'è giurata la distruzione; questa manomissione della legge non è che un abuso, un capriccio, un infame procedere di gente depravata, su cui la spudorata menzogna piglia luogo d'incrollabile verità. In tutto il tempo del breve viaggio, Agesilao scortato da' suoi carnefici camminava in silenzio, abbenchè venisse da quelli con mille contumelie, con riso sardonico, e con disprezzo schernito.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Egli camminava paziente senza muover piato, nè articolar motto. Per prima visita dovè presentarsi al Comandante la gendarmeria, onnipossente in que' tempi del terrorismo. A prima entrata Agesilao si trovò dinnanzi al comandante, sdraiato su d'una larga sedia a bracciuoli foderata di pelle bleu, col gomito poggiato su d'una larga tavola che serviva da scrittoio, similmente foderata di pelle screziata.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Costui era basso nella persona, ma tarchiato bastantemente. Il capo verso l'occipite era calvo, ed il resto coperto da grigi capelli: due basette e lunghi mustacchi simili ornavano un viso bronzino, di forma ovale, con due pomelli sporgenti troppo al di fuori. Egli avea l'alter ego in materia di reati politici, ed assolveva, e condannava come meglio gli tornava conto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Al momento della presentazione di Agesilao il comandante avea terminata allora la sua colezione, composta di tre o quattro cotolette, un pezzo di burro, frutta e malaga vecchia, e si divertiva a tirar globi di fumo da un lungo sigaro d'avana. I gendarmi, fatto l'ordinario saluto militare, espressero la cagione della loro venuta. Il Comandante fissò su di Agesilao, rimasto incantucciato, i due suoi piccoli occhi mezzo loschi, contornati da uno striscio rosso, per concorrenza di umori acri, che spesse volte li rendea cisposi dalla parte del lacrimale, e dondolando il capo, armò il suo naso aquilino di un paio di grossi occhiali, e dopo letto il verbale redatto da' gendarmi, si accinse ad interrogarli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Avanti, disse quegli con voce gutturale, bel mobile d'un Agesilao Milano, degno solo di forca e di galera. ‒ Che bramate da me? rispose con viso franco Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Bravo galantuomo che sei! continuò il comandante. ‒ Galantuomo, sì, certo, o signore, si fece a ripetere l'interrogato fatto rosso nel viso; bravo poi non ancora.... Signor Comandante.... ma spero acquistarmi un tale epiteto.... ‒ Sei tu un carbonaro?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Sono un uomo. ‒ Ma rivoluzionario! Agesilao non rispose.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ma demagogo! continuò il comandante. Lo stesso silenzio per parte dell'imputato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ma un assassino!.... un infame, gridò quegli cui la rabbia a gradi a gradi pigliava il suo posto; insidiatore dell'ordine pubblico... nemico del governo... che... ‒ Un onesto cittadino non è mai infame, nè assassino, Signor Comandante, interruppe con forza Milano. Io non so che vi diciate....","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non ò mai turbato l'ordine, nè mi son brigato del governo. ‒ Tu mentisci. ‒ Dico troppo il vero.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il comandante fece un poco di silenzio e dopo scorso rapidamente con l'occhio un incartamento a forma di processura, si fece a domandare: ‒ Perchè ti sei assentato per più anni dalla tua casa? ‒ Per vivere. ‒ Non lo potevi in famiglia?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ No. ‒ Ma essa doveva avere un qualche appoggio per mantenersi. ‒ No.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Affatto nulla? ‒ Lo avea un tempo. ‒ E poi?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ridusse alla miseria. ‒ Colpa del vizio e della crapula! ‒ Invece colpa d'un mariuolo coronato, disse con rabbia Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Come a dire? rispose il Comandante alzano vieppiù il capo. ‒ Il diavolo si mangiò il patrimonio della mia casa, rispose Agesilao rimettendosi in calma.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Tuo padre vive? ‒ Non me ne parlate. ‒ Perchè?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Non voglio ricordarmene. ‒ Anch'era un demagogo? ‒ Era un cittadino che reclamava i suoi diritti.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ E quali diritti?... gridò il Comandante con quanta voce avea, battendo la mano sul tavolo. Quali diritti?.....","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non sai tu, brutto mammalucco, che il popolo non à diritto, e che tutto ciò che li s'impartisce deriva dalla sovrana munificenza? Agesilao sorrise a fior di labbro, e alzò gli occhi al cielo. ‒ Che cosa hai fatto dunque in questo tempo l'assenza?","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","continuò il comandante. ‒ Ve l'ò detto, ò cercato di vivere. ‒ Che cosa facevi?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Guardavo il gregge. ‒ Che ne ritraevi? ‒ Quanto bastava ai miei bisogni.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Niun altro impiego hai disimpegnato? ‒ Niuno, fuorchè quello di comperare bachi la seta per le provincie circonvicine. ‒ Sei stato mai in relazione con un bettoliere di nome Demostene, sulla via nuova di Catanzaro?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao trasalì un momento, aggrottò le ciglia; quindi si rimise, e rispose: ‒ Non mai. ‒ Hai pruova per dimostrare che le tue gite in lontani paesi erano unicamente per la compera de' bachi da seta? ‒ Nessuna.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allora il Comandante rivoltosi ai gendarmi, ordinò: ‒ Conducetelo in carcere. ‒ A far che? rispose con freddezza Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Per punirti della menzogna, continuò il comandante in tuono secco, e farti confessare il vero. ‒ I miei pari non mentiscono mai. ‒ Miserabili e superbi!..","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","si fece a rispondere il vecchio birro guardandolo bieco. ‒ Oh!.. rispose Agesilao slargando le braccia, e con rabbia repressa, ricchi del sangue altrui!, ricchi, è prepotenti!","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ribelle infame, gridò il comandante alzandosi su tutta la persona, tu perirai in un carcere... sotto le più aspre torture! Non già che il governo del re avesse paura di voi altri rettili schifosi della società, ma l'è unicamente per avvilirvi di più... per annientarvi... per di mostrare che il popolo è un nulla, e cade genuflesso, annichilito e strisciante innanzi allo splendore di una sola gemma della sua corona. Agesilao lo guardò, quindi dette in uno scroscio di riso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Poveri illusi!... rispose Milano con sogghigno d'ironia. Pregate Dio che questo popolo non abbia a stancarsi, e che non alzi l'onnipossente suo braccio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Fu allora che il comandante vinto dalla rabbia e dal dispetto che non potè più dominare, fece qualche passo; ed arrivato di rincontro ad Agesilao, gli assestò un sonoro schiaffo da rimanere su quelle tenere gote la impronta delle cinque dita della mano. Agesilao rimase immobile, forte; e coraggioso animo qual era non si smarrì, nè balbettò sillaba; piegò le braccia e chinò il capo. Il vecchio comandante, spumante ira e dispetto s'accostò nuovamente allo scrittoio e scrisse per qualche secondo poche righe su di un pezzo di carta con mano tremante per la commozione che avea provata in udire quelle parole di Agesilao pronunziate con animo freddo ed inflessibile.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Piegò quindi il foglio da lui vergato e sottoscritto, e lo consegnò nelle mani di uno dei noi subordinati dicendo: ‒ Conducete in carcere quest'anima perduta, che il mondo abbomina e Dio maledice. I gendarmi, che non voleano altro ordine che questo trascinarono l'infelice cittadino, e l'accompagnarono nelle prigioni centrali di Cosenza con gli usuali modi tanto comuni agli scherani tiranni, ciechi esecutori d'ordini infami. Un po' di Storia Prima d'inoltrarci nello svolgimento de' fatti esteriori è d'uopo dare uno sguardo al passato e toccare di passaggio l'epoca in cui Agesilao, ancor tenero di età, assistette allo spettacoloso avvenimento della sua propria famiglia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allorchè il padre suo ebbe lasciata così miseramente la vita, anzi per dir meglio, allorchè gli venne tolta per forza, per prepotenza, per abuso, perchè prevaleva sempre la legge del più forte, quella superstite famigliuola ne rimase dolente ed oppressa. Noi sappiamo quale sieno stati i giuramenti del giovinetto Milano, e quale la sua irretrattabile risoluzione, che non andò guari venne messa ad attuazione. In allora quelle case, che venivano colpite dalla collera borbonica, erano considerate dagli altri, che il governo chiamava pacifici cittadini, come assalite da contagioso morbo, e ciò per tema d'esser tenuti d'occhio dalla vessatoria polizia, sicchè niuno vi si avvicinava, o pronunziava qualche parola di conforto per esse.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La famiglia Milano rimase dunque proscritta dalla società, vilipesa, quasi avesse perduti civili diritti, che costituiscono l'umana famiglia. I soli che le si mantennero fedeli furono il vecchio Gianni servo di casa che morì non guari pel dolore de' suoi padroni, e Mauro, confidente di Luigi Milano, che poi divenne l'unico amico e l'indivisibile compagno d'Agesilao. I Calabresi, uomini positivi, popolo cui più d'ogni altro ferve nel petto l'amor di patria, fidenti tra essi, fremettero allorquando nel 15 Maggio del 1848, videro violati i sacrosanti patti, ed infranta l'ara santissima della cittadina libertà; fecero perciò appello ad altri della medesima causa e tutti riunironsi nelle Calabrie, per esser pronti ad ogni assalto, che teneano per fermo, delle regie truppe.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao, fin dal dì dell'arresto, del padre, abbandonò il suo paese nativo e si dette per le campagne a trarre vita laboriosa, stentata, piangendo su la sorte de' concittadini, i quali giacevano sotto il peso delle sventure, senza scorare una scintilla di quella luce, che potea puntarli al meditato scopo, al desiato fine. Patì stenti, disagi, fame, ignominia, persecuzione ma tutto ciò non prevalse in lui; che invece d'affievolirsi, ei cresceva vieppiù d'ardore, di speranze, d'illusioni. Non può comprendersi l'entusiasmo da cui fu preso allorchè il re di Napoli impartì nel 19 Gennaio la costituzione ai suoi popoli; siccome pure è impossibile dipingersi lo sdegno la cui venne invaso quando vide annientato ogni civico diritto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao era demente; l'era una febbre ardentissima che gl'invadeva le membra, ma quella era la febbre del leone, la quale invece di prostrarlo vieppiù lo rendeva forte e feroce. Allora avvenne che insieme a Mauro si riunì agli altri delle Calabrie, ed armato d'archibugio era Castrovillari e Cosenza per ben due volte sostenne il fierissimo attacco con i regi, e si distinse per prontezza d'animo e coraggio. Superati però nella forza e nella disciplina, a stento Agesilao e Mauro potettero scampar la vita, e quando quegli mirava disteso al suo fianco qualche fratello d'arme, lo incoraggiava un queste sante parole: ‒ Te felice, o martire della libertà!...","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","tu non morrai mai!... il tuo nome sarà eterno! Ma la carneficina fu indescrivibile, e la barbarie bevve molto sangue cittadino, e sghignazzava, e sorrideva, ed oltraggiava persino i cadaveri!","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I superstiti però alla sanguinosa lotta fratricida non si perderono per questo d'animo; si sperperarono, si divisero, parte fuggiaschi, altri nascosti, ma non dimisero il santo pensiero, e confidarono in Dio e nell'avvenire! Il governo provvisorio rappresentato da Giuseppe Ricciardi, ad onta delle indagini più minute, le più accurate; malgrado lo spionaggio degli adepti regi, resistè mai sempre integro ed incrollabile. Agesilao fuggente, ammiserito, perseguitato, poneva a repentaglio la propria vita per quella della patria comune, ed usando stratagemmi e mezzi, che potevano al certo tornargli fatali, riesciva a recar lettere di corrispondenza allo stesso Ricciardi, d'accordo con gli altri comitati liberali del regno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ed allorchè quegli stanziava in Spezzano albanese, Milano ebbe la fortezza d'animo ed il civico coraggio di recargli una lettera del colonnello delli Franci, capo dello stato maggiore delle truppe Calabresi. Per lo che, l'esimio generale in capo Ribotti gli strinse cordialmente la mano, essendo riuscito a deludere la vigilanza de' due regi generali Lanzi e Nunziante, i quali aveano giurato sulla corona del loro re di estinguere la genia liberale. Emanato il regio indulto, mercè un programma del Nunziante che noi sappiamo, parecchi credenzoni si ritirarono nella lor patria; ma rimasero disingannati per essersi visti tutti rinchiusi in carcere, e fatti scopo a processure orribili.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro fu appunto uno di costoro; ma visto dappoi che poco, o nulla era compromesso, per difetto di pruove, venne messo in libertà col nome di attendibile. Mauro era anche egli uomo di proposito e persistette ne' suoi principii. Il lettore si ricorderà di Demostene il bettoliere nella via nuova di Catanzaro, e si sovverrà puranco del garzone, Argo, lo scemo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ebbene, il primo non era che Mauro, il quale, ordinatagli dal provvisorio governo, avea aperta agli avventori quella botteguccia, che mentre apparentemente sembrava di vinattiere, pure in un sotterraneo ivi collocato v'era deposito di fucili e provvisione a disposizione del comitato. Il povero garzone Argo non era che Agesilao Milano, il quale tenea quel luogo come centro di riposo, dopo le sue gite e le compiute missioni. Mauro intanto, sotto nome di Demostene, avea saputo sì bene mascherarsi e fingersi col carattere di realista, che i gendarmi ed i poliziotti stessi lo teneano per uomo dabbene, e vi confidarono anche qualche segreto di arresto, o d'operazione strategica da praticarsi, invertendo Mauro in una spia, poichè la sua taverna essendo di passo, poteano molto bene capitarvi delle persone equivoche, per cui la polizia avea molto interesse.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro d'altronde, mostrandosi accanito partigiano della causa regia, speculava, udiva, ingoiava, e poi per via di lettere e per mezzo d'Agesilao, che per non dar sospetto, il tempo che dimorava colà prendeva il nome di Argo suo garzone, tutt'i particolari veniva rimettendo al governo provvisorio di Calabria, perchè regolasse le sue operazioni. Noi rammentiamo i principî del Novembre 1851; quella sera piovosa, in cui il bettoliere Demostene era per chiudere l'uscio della sua bottega, e venne intertenuto da quella brigata di gendarmi reduci da una perlustrazione. Sappiamo puranche in che passò il tempo del trattenimento, tra il vino abbondante, e mille fanfaluche, alle quali Demostene rispondeva sempre col sorriso sulle labbra, e faceva, diciamo così, quasi da pagliaccio, facendo ridere più volte, ed alle sue spalle, quel branco di manigoldi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ricorderemo anche la comparsa del garzone Argo il quale non era ritornato in bottega che il mattino, e quindi per la stanchezza estrema avea d'uopo di riposo, dal quale fu distratto da quel ceffo d'uomini perduti. Ma Argo poche parole rispose, e rimase colpito, come da un fulmine, alla domanda d'un gendarme, allorchè lo invitava ad arruolarsi soldato. Che pensasse Agesilao noi sappiamo, che ruminasse nella sua fervida mente, ci è ancora ignoto; solo possiamo dire che, rimasto solo con Mauro espresse il vivo desiderio di rivedere la sua famiglia; e difatti all'alba del vegnente mattino si pose in viaggio e vi si recò.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Quale sia stato il colpo inaspettato, allorchè giunto a casa sua vi rinvenne quegli ospiti rinnegati, la cui barbarie gl'impedì sinanco d'abbracciare la propria madre, una infelice sorella, un caro fratello, tutto ciò abbastanza ci è noto. Noi l'abbiamo visto soffrire, l'abbiamo veduto col cuore traboccante, ma mai umiliato, nè mai una lagrima spuntava da' suoi occhi, perlochè il dolore n'era più intenso, e più fitto ancora. Egli si fece arrestare, con indescrivibile pacatezza, con placido e sereno volto, con animo apparentemente tranquillo; e fattosi condurre nell'orrido carcere Cosentino, ivi giacque per due lunghissimi anni, a causa, che la processura a suo carico istruita, assonnata e negligente giaceva impolverata e silente in uno degli scaffali dell'archivio di Cosenza.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","E non si sarebbe di là rimossa, se la povera Maddalena, dando l'estremo crollo alla sua infelice esistenza, non avesse venduto l'ultimo e solo retaggio degli avi suoi, quella casa che le serviva di ricovero; e convertitone il prezzo in oro, comprò da' giudici e dal presidente di quel tribunale la vita del figlio suo. Non andò guari che chiamata a pubblico dibattimento la causa il Milano, venne assolto col non consta, conservandosi gli atti in archivio. Agesilao fu libero, e ritornò in grembo ai suoi, co' quali stette fino ai principii del 1856.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Cogitabondo, triste e concentrato si mostrò egli in tutto quel periodo. Il suo cuore era fortemente oppresso, e l'anima sua veniva schiacciata sotto l'incarco delle cittadine sciagure. Il sole per lui non avea più luce, il prato avea perduto ogni olezzo, il mondo tutto non contenea per lui piaceri di sorta.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Che pensa adunque quell'anima ardente? Due soli sentimenti lo dominano: l'amor della patria e de' suoi, il giorno del riscatto. Il Consiglio di reclutazione In un quadrivio della città di Napoli, verso la parte del sud, si scorge una via che mena dritta ad un maestoso fabbricato, la cui esteriore facciata è compresa da tre grossi archi di fabbrica, garantiti da tre cancelli di ferro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Quello di mezzo, diviso in due, da accesso ad un gran cortile, nel cui centro àvvi un pozzo d'acqua dolce. Di rincontro alla porta ferrata si porge una larga scala di fabbrica, la quale a via di giravolte immette su tre lunghissimi corridoi l'uno su l'altro giacenti, alle cui due estremità ognun di essi contiene diverse porte, ma alte e spesse che immettono a larghi saloni. È ivi appunto, che nel tempo de' Borboni eranvi stanziate varie amministrazioni civili e militari, cioè, Intendenza di Napoli, Municipio, e Quartiere generale della Gendarmeria, che il popolo chiamava col nome di: Quartiere di Monteoliveto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","L'urna della coscrizione, che in Napoli era sempre aperta dagli anni dieciotto ai ventisei, chiamava in opera il Consiglio di Leva, il quale riunivasi in una di quelle grandi gallerie. Battevano le undici ore d'un giorno del 1856, ed il consiglio, composto d'un generale, d'uffiziali di stato maggiore, di altri inferiori e d'un sergente, cominciava a riunirsi, mentre la sala da più tempo era stivata di povera gente che piangeva sulla sorte de' figli suoi. In fondo alla gran sala si scorge uno steccato di legno noce, fatto a semicerchio, dipartito come in varie sezioni, al cui dorso ogni posto era fornito di sedie a bracciuoli, ricoperte di pelle scura.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Sul davanzale di ogni posto, terminato in superfìcie piana, vedeasi un ricapito da scrivere. Alla metà di questo semicerchio di legno vi era un posto distinto, che si elevava un metro quasi al di sopra degli altri per mezzo di un piedistallo di legno gretto, sul quale poggiava una specie di ottomana dorata, guernita di velluto rosso, con grosso origliere simile alle spalle. Un tappeto bleu pendeva dalla parte davanti di quella tribuna, covrendone la superficie, che reggeva un poggiamano di legno mogano con sopra occorrente da scrivere ed un grosso campanello di ottone.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il generale che vi facea da presidente il consiglio si assise, e tutti gli altri presero il loro posto a dritta ed a manca. Il dottore cominciò le sue funzioni visitando accuratamente gl'inscritti, e in breve tempo già s'era formolata la ricezione di parecchi soldati; di tal che verso le due ore dopo il mezzodì venne perfettamente espletata l'ammissione dei coscritti presenti. Era quasi per sciogliersi il consiglio, quando un giovane si avvanza, ed inchinandosi al generale fecegli cenno di volergli presentare talune carte.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allora il presidente ordinò all'uffiziale che eragli a destra di raccogliere l'incartamento ed esaminarlo. ‒ È un atto di nascita, ed un attestato del sindaco di Cosenza, si fece a dire l'uffiziale rivolto al presidente. ‒ Che concerne?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","domandò quegli. ‒ Il cambio di uno sortito in leva. Il generale chiese gli antecedenti conservati in archivio, che subito gli vennero porti, e dopo averne rilevato il contenuto si rivolse al giovane latore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Avanti giovinetto, disse, tu sei fratello dell'inscritto, non è vero? ‒ Sì, signor generale, rispose l'aspirante soldato. ‒ E perchè ti sei presentato volontariamente invece di tuo fratello, ch'era in obbligo di marciare?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Mio fratello è l'unico appoggio della mia famiglia; d'altronde non v'era inclinato. ‒ Solo questo ti à indotto a sostituirlo? ‒ No, anche la volontà di servire.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ami tu dunque il re? ‒ Se lo amo!... rispose con una specie di entusiasmo il seguace di Marte.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Se lo amo!... È qualche tempo che lo vagheggio, signor generale, e conto il momento per adorarlo da vicino. ‒ Bravo, giovinotto, disse il generale con gran compiacenza, tu nudri veraci sentimenti d'onore; tutti vorrei che t'imitassero.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Mille, cento anche basterebbero, rispose con fuoco il novello soldato. ‒ Sai leggere e scrivere? ‒ Poco.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che mestiere esercitavi? ‒ L'agricoltore. ‒ Signor tenente, disse il generale rivolto verso la sua sinistra, guardate al numero di matricola dugentoventicinque.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","L'uffìziale svolse un libraccio, che avea al suo fianco, ed immantinenti rispose: ‒ Ambrogio Milano, fu Luigi e Maddalena Rossi, nativo del Comune di S. Benedetto Ullano, provincia di Cosenza. ‒ Va bene, continuò il generale, invece surrogate il nome del fratello. Quindi si fece a domandare all'altro: ‒ Come ti chiami?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Agesilao. ‒ Avete capito, signor tenente, scrivete. L'uffiziale adempì, e poscia il sergente lo sottopose alla misura di rito, e lo rinvenne di giusta statura.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il dottore compì anche l'opera sua nel visitarne la struttura del corpo, e trovatolo atto a prendere le armi, lo dichiarò al consiglio. ‒ Vorresti tu appartenere ad uno de' migliori corpi dell'armata? chiese il generale all'ammesso, con molta familiarità.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ A quale? ‒ Alla gendarmeria reale, per esempio, arma onorevole e rispettata, che rende servigi utilissimi allo stato ed alla sacra persona del re, Dio guardi e mantenga. Agesilao in udirlo si mostrò vinto da una certa ripugnanza, ma per non darla a divedere si rimise, e finse di riflettere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Se permettete, signor generale, rispose questi, mi piacerebbe piuttosto appartenere ad un reggimento di linea. ‒ Voglio appagarti, disse il generale presidente; annettetelo al terzo reggimento Cacciatori. Un sotto-uffìziale segnò un altro registro, che portava per leggenda: Ruolo del 3.° Cacciatori.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Bravo giovine, si fece a dire per ultimo il generale alzandosi ed accendendo un sigaro, serba una condotta esemplare ed otterrai tosto un grado. ‒ Mi sforzerò d'esser lodato dal mondo intero, rispose Agesilao con enfasi, e cercherò che il mio nome rimanga eternato nella storia. Un forte e generale scroscio di riso accolse questa proposizione, che a tutti parve oltremodo ampollosa, e pronunziata solidamente da un uomo rozzo e per nulla coltivato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il presidente non potea frenarsi dal ridere, tanto da divenirne convulso. Discese dalla tribuna e nel ritirarsi battè con una mano la destra spalla di Agesilao, dicendo: ‒ Chi sa che non diverrai un eroe? ‒ E così sia, rispose Milano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il consiglio fu sciolto ed ognuno si ritirò. Agesilao assieme a molti altri coscritti marciando per due, e scortati da una diecina di gendarmi, furono condotti al deposito di leva. Mentre i compagni d'arme di Milano camminavano malcontenti e col cuor contristato per l'abbandono delle proprie famiglie, Agesilao ne andava ilare e festoso pel conseguito intento.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un uomo lo avea accompagnato ed era stato muto spettatore di quanto era avvenuto. Quest'uomo era Mauro, il quale camminava al suo fianco. Giunti che furono i novelli arruolati al deposito di leva in via Ponte della Maddalena, nel quartiere detto de' Granili, Mauro prese la mano ad Agesilao e gliela strinse fortemente; quindi lo baciò più volte.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Brami cosa, figlio mio? chiesegli Mauro oltremodo dolente, disponi pure di me! ‒ Nulla, rispose Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Chi più contento di me? Solo ti prego portarti da' miei e consolare la povera madre mia, a cui dirai essere io immensamente felice. ‒ Noi ci rivedremo, Agesilao, continuò Mauro stringendogli nuovamente la destra.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Lo spero, rispose Milano. L'addio de' due amici fu interrotto da un sonoro pugno ne' lombi, che Agesilao riportò da un gendarme con la forza d'un bruto e la ferocia d'una tigre. Il nostro coscritto si volse, lo guardò in silenzio, quindi a mezza voce si dette a sclamare: ‒ Dio voglia che sia l'ultima prova della mia sofferenza!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","E scomparve tra la folla che si dirigeva per una di quelle grandi scale di fabbrica, che immetteva in un lungo corridoio. Mauro rimasto dolente, fissò il cielo, si asciugò una lagrima, e prese la sua via. La Caserma de' Coscritti Un lungo e stretto corridoio di parte in parte sostenuto da colonne di fabbrica quadrate, che piglia lume di giorno, per mezzo di quattro finestroni che toccano la lamia del soffitto, corredati di vetri sudici e franti la più parte, e di notte illuminato dallo scarso chiarore di lampade poste in distanza l'una dall'altra; avente le mura rose ed affumate, screpolate in più luoghi, mancanti d'intonico in altri, col pavimento lastricato mal connesso e bucherato, senza suppellettili nè ornamenti di sorta, era la dimora temporanea di quegl'infelici, cui la mala ventura avea prescelti al servigio delle armi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Molti mucchi di paglia disposta per terra, tritolata e schifosa, chi sa da quante migliaia di corpi schiacciata, e forse anche tolta, come insufficiente dalle scuderie, serviva da letto ai coscritti ivi raccolti come maiali o montoni. Pervenuti colà que' schiavi comperati per forza nel maggio 1856 si gittarono per terra e sulla paglia come corpi morti, senza ripugnanza veruna, ma Agesilao liberato dall'odiosa presenza de' gendarmi, vedutosi solo, rimase a contemplare qualche tempo l'ignominioso spettacolo che mostravasi a lui vicino. Il suo occhio scrutatore non si stancava mai di girare intorno, ma si chiuse spaventato e lo fece retrocedere inorridito, allorchè, fissato lo sguardo alle pareti, videvi scritto a grosse cifre: Viva il re padrone assoluto, il cui ritratto campeggiava illuminato da due lampade, fra gesuiti e spie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","L'anima sensibile del nostro eroe ne risentì immensamente ed un sospiro uscì da quel petto di fuoco. Il suo voltò apparve triste, più che non era l'anima, e in cuor suo compiangeva la cecità de' popoli; nè potea persuadersi come l'uomo fatto ad immagine di Dio, dotato d'intelletto e di cuore, creato nell'uguaglianza e nella libertà, abbia potuto umiliarsi come uno schiavo, strisciare come un rettile, piegare le ginocchia e crearsi per divinità terrena lo stesso fango coverto di gemme ed oro, ch'egli stesso elegge; come abbiasi indotto ad adorare l'uomo snaturato, che s'arroga un attributo che si debbe al solo Ente creatore, qual è quello di troncare lo stame dell'umana esistenza, di perdere, o salvare famiglie intere, popoli e nazioni! È quest'uomo appunto che con tali turpitudini si rende indegno del nome di uomo, dacchè chiama in sostegno di sè non l'evangelio, o la vera legge del Cristo umanato; l'apostolo S.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Paolo lo appella: L'Uomo del peccato; il figlio della perdizione. Tali pensieri occupavano la mente di Agesilao, al termine de' quali si scosse, si passò le mani pel viso, come nello svegliarsi da una fatale visione, e accostatosi al posto a lui assegnato, dettesi ad esaminare le armi e la uniforme che gli apparteneva: ‒ Almeno questo schioppo è mio, disse fra sè. Io posso avvalermene.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Desso non è l'arma del traditore, nè il pugnale dell'assassino.... posso avvalermene!... Al tocco delle ore ventitrè d'Italia, un sergente si presentò con un registro sotto il braccio, che poi aprì facendo l'appello di tutt'i presenti, i quali si disposero in una lunga fila. Agesilao si collocò all'estremo del lato sinistro, sicchè fu l'ultimo chiamato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Figlioli, si fece a dire il sergente con tuono di comando, domani sarete divisi in sezioni, ed ognun di voi raggiungerà il proprio reggimento al quale è incorporato. Intanto vi raccomando quietudine, e sopratutto l'osservanza di un silenzio perfetto dopo battuto il contrappello. Date queste disposizioni il sergente si ritirò.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Battuto il silenzio i coscritti appena sdraiatisi sulla paglia s'immersero in un profondo sonno. Solo le palpebre di Agesilao non poteano chiudersi al riposo, sicchè vegliò tutta la notte. Chi sa quanti pensieri brulicavano in quella fervida mente, ma tra i molti un solo predominava la vendetta di sè e de' suoi concittadini.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il mattino seguente molti compagni d'arme del Milano, secondo che avea prevenuto il sergente, ebbero il passaggio ne' corpi rispettivi. Agesilao e pochi altri furono ritenuti molti giorni al deposito. Un mattino, verso i primi giorni di Agosto dell'anno medesimo, venne intimato ad Agesilao di allestirsi per essere condotto innanzi al comandante il 3.° reggimento Cacciatori a cui doveva appartenere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","In men che si dica, Milano fu pronto. Indossò la sua divisa, cinse la sua daga, si covrì il capo col bonnet, strinse colla destra mano la carabina che gli apparteneva, e con gioia inesplicabile si fece a dire: ‒ Finalmente!.. E s'avviò verso il quartiere di Ferrantina.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La festa della Concezione Molti colpi di cannone a festa annunziano l'alba dell'otto Dicembre. I Quartieri, le Caserme, i Depositi Militari stanno tutti in movimento; è un andazzo di uffiziali e bassi uffiziali vestiti in gala, i quali invigilano soldati e caporali tutti dediti alla nettezza delle armi e della propria persona. Ognuno gareggiava con l'altro pel lucido delle armi, per la lustratura de' stivali, e per la simmetria del vestirsi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mancava ancora mezz'ora per battere alla raccolta, e Agesilao in un cantuccio, assiso sulle tavole del suo piccolo letto, era bello e lesto, preparato a puntino, secondochè la ordinanza militare prescriveva. Erano scorsi quattro mesi che Milano facea parte di quel battaglione, e già era addivenuto anima de' suoi compagni e l'idolo de' superiori, quali lo mostravano ad esempio innanti a' suoi commilitoni, per condotta, per disciplina, per rispetto usato verso di loro, per esquisita emulazione, per fina intelligenza e per non poca istituzione ricevuta. Tutto ciò fece accrescere di stima il nostro giovane militare, e lo rendeva amato e ben voluto da tutti.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Egli era docile sempre, affabile e cordiale con tutti, faceto e parolaio qualche volta, triste e concentrato spessissimo. Amava il compagno d'arme come proprio fratello, rispettava il suo capo come proprio padre. Queste doti lo costituivano eccellente agli occhi di tutti, ed egli spesso fruiva de' benefici de' suoi superiori, che molte volte egli si faceva a respingerli con rifiuto gentile e rispettoso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Da pochi giorni però Agesilao era addivenuto mesto e riservato! Evitava ogni compagno, rinunziava alle partite di ricreazione, e solo beavasi nella solitudine e nella quiete. La notte che precedette il giorno descritto, fu per Milano una notte orribile, senza mai gustare un secondo di riposo; di tal che fu obbligato a levarsi di letto molto prima dell'alba, e noi lo abbiamo di già osservato allestito prima dell'ora della consuetudine.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il tamburo battè la chiamata, e tutt'i militi si riunirono nel piazzale del cortile, fino a che gli uffiziali non diedero ordine di marciare. Alle nove ore del mattino i diversi battaglioni dell'armata si trovavano già disposti in fila e schierati in ordine di battaglia sul campo di Marte, al cui estremo era situato un tempio tutto di legno, tappezzato di drappi arabescati, nel centro del quale s'ergeva un altare, per celebrarsi da un vescovo la messa solenne. Al tocco delle dodici la sacra cerimonia fu compiuta, ed una scarica di fucili, eseguita da tutt'i battaglioni disposti in quadrati ne dette il segnale.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il re si mostra e passa in rivista le schiere de' suoi soldati e le artiglierie. Egli rifulge in tutto il suo splendore. La sua divisa di capitan generale, i suoi cordoni di San Gennaro e della Legion d'onore lo rendono più temuto e venerato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il monarca col suo seguito in gran gala, sulla groppa del suo cavallo bianco dalla bardatura dorata e dal morso d'argento; comandò alle truppe la ritirata. I soldati defilano ad un passo di distanza dal suo cavallo mentre le bande militari eseguono melodiosi concerti. Arrivata la sua volta il terzo reggimento cacciatori esegue le stesse movenze degli altri; se non che pervenuto il primo pelottone quasi prossimo al re, un soldato devia dalle file, vi si approssima più e con la baionetta in resta si slancia come fulmine presso di lui e gli tira un colpo diritto al cuore; ma la baionetta svia poichè il cavallo s'impenna.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Si slancia nuovamente all'assalto il giovane ardito; il cavallo del sovrano dà un passo indietro, ed il soldato per la violenza del colpo andato a vuoto barcolla e cade. Allora il generale Latour sprona il suo destriero, e in un baleno gli fu sopra gridando: ‒ Arrestate l'assassino. A queste parole un susurro si manifestò pel campo intero.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Immenso numero di gendarmi e di birri, sempre pronti e presenti in ogni luogo, accorsero immantinenti ed arrestarono il feritore. Il re, la cui faccia era diventata pallidissima, fingendo serenità e disinvoltura, godeva degli strazi e delle percosse che riportava il soldato, che intrepido se ne stava, senza neanche mostrar resistenza, almeno per istinto, per iscansarsi ed evitare le battiture. Intanto molti uffiziali del seguito del re s'erano radunati intorno a lui, ed alcuni, discesi da cavallo, affollaronsi presso all'impavido soldato, con meraviglia e stupore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Uomo sacrilego, esclamò un colonnello, ma perchè ài tanto operato? Il cacciatore che s'era rialzato, senza neanche saper come, lo guardò, prese un fazzoletto bianco si asciugò la fronte, e si dette a rispondergli: ‒ Per la salvezza de' miei fratelli, per la salute d'Italia... per vendicare la mia povera famiglia. ‒ Assassino!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","riprese un altro uffiziale. Ma sei tu, infame, che sei rimasto deluso? ‒ E di ciò provo dolore ardentissimo, rispose il soldato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Almeno l'ò osato! ‒ Sai tu, scellerato, prese a dire un altro, che la tua vita è spacciata? ‒ Lo so, mi vi era preparato... Sapevo bene dover perdere la vita...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Volevo morir vendicato almeno... pazienza. Un maggiore di artiglieria stato per qualche tempo accosto al re, recossi a lui facendosi largo tra la folla. ‒ Di' un poco, melma degli uomini, domandò quegli con insolenza al soldato, l'era forse avvelenata la punta della tua baionetta?","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il feritore lo guardò negli occhi, indi con la destra palma si percosse la fronte. ‒ Avvelenata, avete detto, rispose l'interrogato. Avvelenata!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","No... non la era... non ci avevo pensato!... Non la era. Il maggiore montò di nuovo sul cavallo, dal quale era disceso per parlare col soldato, e si riportò dal re, col quale confabulò sottovoce, da quando potè capirsi pronunziò parole rassicuranti.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il defilet era in fine, ma il re non era più sul campo. Gli eterni gendarmi teneano stretta la loro vìttima, ma senza più molestarla; ordini superiori gliel'aveano inibito, chi sa perchè. Il campo di Marte rimase spoglio di truppe e di popolo, il quale abbandonava quel luogo facendo le più strane concetture su d'un avvenimento singolare.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La sbirraglia piena di trionfo condusse con sè il soldato, e per non dar luogo a subuglio, fu messo in un legno da nolo e condotto dritto al suo quartiere. L'intrepido giovane, rinchiuso in uno di que' criminali venne sottoposto per lo spazio di sei ore ad un'acerba tortura, credendo così di fargli svelare qualche arcano forse che racchiudeva nel seno, o rivelare qualche trama, di cui egli potea essere complice. Nelle ore del pomeriggio il monarca in vettura si mostrava al popolo, per rassicurarlo, ma fu accolto colla freddezza e col silenzio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Era notte ed ancora ne' caffè, nelle piazze, nelle adunanze, ne' ridotti pubblici e financo nelle bettole, parlavasi dello strano accaduto, che gli spettatori tenevano come un sogno, e quelli che lo udivano a raccontare, come una fanfaluca esagerata o inesistente. Questo dubbio durò, fino a che il giornale Ufficiale delle Due Sicilie, che allora pubblicavasi, non si dette a strombettare, che: Un uomo d'ogni infamia ricoperto, un vile assassino, un soldato indegno della divisa, avea attentato alla vita della sacra persona del re. Quest'uomo e questo soldato era Agesilao Milano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il Consiglio di Guerra Le più atroci torture, i più crudeli tormenti soffrir dovette il nostro martire nelle segrete del quartiere. Le contumelie, i motteggi, le ignominie furono immense; ma il giovine eroe tutto sostenne, tutto soffrì, e impavido e disinvolto si aspettava il termine de' suoi giorni. Il dì 11 dello stesso Dicembre venne convocato il consiglio di Guerra, composto dell'ajutante Maggiore Errico Pianell, due Tenenti a nome Sabatieri e Fiore, due Sotto-uffiziali, e due soldati.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il sergente prevosto ebbe l'ordine di condurre il reo dinnanzi al Consiglio, nè egli si fece ripetersi la domanda. Il Prevosto era uno di quegli uomini, che più si avvicinano al bruto, senza cuore, senza affetti, senza rimorsi. Appena ricevuto l'ordine si armò d'una grossa chiave, e dette ordine a sei soldati d'armarsi di fucile per accompagnare il reo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Questi si disposero intorno alla porta del carcere, ed il solo Prevosto aprì e penetrò nella prigione. Agesilao indossava ancora la divisa militare, e in quel momento stava per terminare l'ultimo verso d'una sestina, che avea scritto, o meglio incisa in una parete colla punta d'un mezzo chiodo rinvenuto a caso; che noi qui riportiamo, per dimostrare che anche in que' momenti fatali, in cui la sua vita pendea ad un filo, egli bruciava di patrio amore, e solo dolevasi di non poter più offrire il suo braccio alla patria! I versi erano i seguenti: Più non ti veggo, Italia!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Tutto è compiuto omai! Santa e fatal memoria Compagna mia verrai! Te benedice un misero, Cui fu delitto amar!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Fu tanto preso da entusiasmo in rileggendo questi versi che non s'accorse dello stridere della porta sui cardini, nè s'avvide della presenza del Prevosto, il quale poco discosto da lui lo contemplava in silenzio, e si macerava lo spirito per non poter interpretare il senso di quelle parole. Il Prevosto non sapea nè leggere nè scrivere, ed occupava il grado di sergente per sola anzianità di servizio. ‒ Bel galeotto!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","disse il prevosto con voce da mettere spavento, perdi del tempo a scrivere chi sa qual diavoleria, invece di prepararti ad un esame di coscienza. Agesilao lo guardò e sorrise. ‒ Brutto visaccio da forca, continuò quegli, non ridermi in faccia, altrimenti, corpo d'un cannone, ti replico sulle spalle la frusta ricevuta un giorno fa.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io non rido, rispose Milano freddamente, con chi mi fa compassione. ‒ Cammina, rispose il prevosto spingendolo il Consiglio ti aspetta... allegro, che siamo alla vigilia della festa. Agesilao non gli badò più ed uscì dalla prigione scortato da' sei soldati che l'attendevano Il Consiglio s'era radunato nella sala di scherma del reggimento.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I componenti e il presidente stavano adagiati all'intorno d'un grosso tavolo bislungo coverto da un tappeto verde. Il pubblico ministero stava assiso alla destra del presidente, e più in là quasi rimpetto a questi eravi assiso il tenente Barbatelli, avvocato fiscale dell'accusato. La sala del Consiglio era gremita di uffiziali sotto-uffiziali e soldati, tra i quali moltissimi borghesi intervenuti a curiosare.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","All'entrare che fece Agesilao s'intese un susurro che tosto degenerò in silenzio. Egli stava in piedi in mezzo ai soldati della sua stessa arma. Il presidente, dopo aver data lettura del processo verbale redatto sull'avvenimento avuto luogo al campo di Marte, si dette ad interrogare il reo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Come ti chiami? chiese il presidente. ‒ Agesilao Milano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Servi da volontario nell'armata? ‒ No, per mio fratello Ambrogio. ‒ Riconosci tu questi oggetti?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Immantinenti un sergente, anche membro del Consiglio, presentò ad Agesilao una Bibbia scritta in lingua greca, un libro di San Tommaso d'Aquino, certune canzoni e qualche lettera. Milano esaminò tutto, indi si dette a rispondere: ‒ Sì, li riconosco. ‒ Come va, riprese il presidente, che leggevi questi libri, e poi eri tanto irreligioso e sconoscente?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Condannate il corpo, non mi toccate l'anima. ‒ Da quanto tempo avevi formato il progetto d'uccidere il re, e per qual ragione? ‒ Da che divenne spergiuro, da che fu nemico del popolo; la ragione si è per veder manomessi i dritti de' miei fratelli, lacerate le membra alla patria mia, insidiata ed oppressa la mia povera famiglia, ucciso mio padre, avvilito il popolo, a cui si vuol togliere persino l'intelletto... il dono più sacrosanto di Dio!..","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","l'intelletto!! Il Presidente e gli altri del Consiglio aggrottarono le ciglia, e per più secondi stettero in silenzio. ‒ A qual setta appartenevi?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","domandò il tenente Fiore. ‒ A niuna. ‒ Chi sono stati i tuoi complici?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","si fece a chiedere il Presidente col massimo interesse. ‒ Non più che tre. I componenti il Consiglio spalancarono gli occhi e tesero le orecchia per udire i nomi che il reo avrebbe pronunziato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Rivelali adunque, e la tua pena verrà mitigata, disse il presidente. ‒ Essi sprezzano la vita al pari di me. ‒ Palesali, chi sono dessi?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ La mia coscienza, il mio cuore, il mio braccio, rispose Agesilao con forza. Il presidente si scosse, ed alzò il capo dicendo: ‒ Indegno tu eri d'indossare questa divisa. ‒ Divina uniforme!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","sclamò Agesilao con emozione somma, divisa onorata del soldato che pugna per la sua patria, sei stata troppo contaminata dal fratricidio e dal sangue cittadino!... Che Dio sperda la tua memoria, come il nembo la polvere. Il presidente divenuto rosso fin negli occhi, s'alzò dal suo posto, e battendo una mano sul tavolo, come per intimargli silenzio, disse: ‒ Vile sicario, sai tu che sei alla presenza de' tuoi superiori, ed innanzi ad un Consiglio di guerra che stringe in sua mano la tua vita?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io non veggo in voi che degli uomini in livrea, venduti anima e corpo e ciechi strumenti della tirannide, rispose Agesilao freddamente; come miei giudici poi, vi disprezzo, perchè non curo la vita. Seguì un susurro nella sala, che dopo un istante ritornò nel silenzio. Il Consiglio si tacque, e quella forza virile dell'uomo vicino alla sua condanna, quel tuono di voce fermo e risoluto di Agesilao, quella sostenutezza nel suo carattere, fecero nascere tale orgasmo e paralizzazione nell'animo de' giudici, che confessavano in cuor loro d'esser piccoli d'innanzi a quegli, che si mostrava vero esempio di civile coraggio e di patriottico amore.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il presidente fece leggere parecchie canzoni composte dal Milano, poichè trattavano di politica; dopo di che vennero annesse nel suo processo. Il Pubblico Ministero dette le sue conclusioni, dopo esservi stati intesi taluni testimoni. I quali tutti concordemente risposero di non avere a ridire sulla condotta intemerata del soldato Milano, tenuta nel breve stadio in che avea fatto parte della milizia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ed Agesilao fu condannato ad essere prima espulso dalle reali bandiere, e quindi dannato al terzo grado di pubblico esempio qual empio parricida! Per semplice rito fu invitato l'avvocato fiscale a parlare la difesa. ‒ Signor Presidente ed onorevoli Signori del Consiglio, si fece a dire il tenente Barbatelli, tutto ciò che risulta dal processo verbale, in riguardo all'uomo imputato, non può oppugnarsi, dacchè egli stesso nella sua confessione à contestato quello che ivi era consacrato non solo, ma sibbene à manifestata la sua decisa volontà nella consumazione del reato; quindi molto saggiamente il Ministero Pubblico colle sue conclusioni lo à proclamato reo di alto tradimento, di tentato regidio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","A tutto ciò avrebbe dovuto anche accoppiarsi una circostanza aggravante vieppiù la condizione del reato, qual si era quella d'una pruova testimoniale, dalla quale avesse potuto risultare una premeditazione; ma i testimoni nelle loro deposizioni nulla presentano di doloso, che anzi contestano la saggia condotta del giovine Milano tenuta in tutto il tempo in che à fatto parte del suo reggimento; quindi chiaramente si scorge, che il reato da lui commesso, e non consumato, sul campo di Marte il giorno 8 Dicembre, in persona del re, non fu che una istantanea risoluzione, avvenuta in lui, per rivoluzione del sangue piombata al cervello, che mette un uomo nella infelice posizione di non discernere, di non essere più padrone di se stesso, e quindi capace di atti ed operati i più feroci ancora, i più vandalici. Per queste ragioni io dichiaro maniaco Agesilao Milano nel momento di consumare il reato, e perciò domando la commutazione delta pena di morte, in quella de' lavori forzati a vita. Il presidente interrogò il reo dicendo: ‒ Avete altro ad aggiungere in vostra difesa?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Sì, rispose Agesilao. ‒ Parlate. ‒ Ringrazio immensamente il mio avvocato, continuò l'accusato per avermi con tutto il fervore difeso, ma solo deggio smentire la conclusione della sua arringa.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io non sono stato mai demente, anzi attesto sollennemente che massime il giorno 8 Dicembre conservavo una mente sanissima, più che ora che parlo!... Il presidente suonò il campanello, il reo tacque ed il Consiglio deliberò in segreto. Agesilao rimase freddo spettatore di ciò che accadeva, e come fosse quasi estraneo, aspettava impavido la sua irretrattabile e sicura condanna.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Non trascorsero che dieci minuti appena, e il presidente e gli altri membri ritornarono nella sala della discussione pubblica. Questi consegnò la sentenza di Milano ad un sergente, il quale la lesse a voce alta ed intelligibile. La sentenza faceva eco ed era concorde in ciò che chiedeva il Pubblico Ministero.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao Milano venne condannato al laccio sulle forche. L'intrepidezza del suo volto, la forza d'animo che egli mostrava fece trasecolare i circostanti, taluni de' quali piangevano in segreto la sua miseranda sorte. Egli venne di nuovo condotto al suo carcere, e pria di partirsi volle rimanere un ultimo ricordo, e scrisse con un pezzo di matita il seguente epigramma sulla facciata d'una parete.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","D'Agesilao al braccio un dì fallio. Sul tiranno, la pubblica vendetta... Qual meraviglia?... Ell'è serbata a Dio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Alle cinque ore della notte Milano fu condotto in un legno da nolo dal quartiere alle carceri di Castel Capuano, ed occupò la camera dei condannati a morte. A quell'anima forte, a quell'uomo soprannaturale, solo, abbandonato da tutti, senz'alcuna speranza, sentenziato a morte, una sola idea immensamente dava cordoglio, recava nausea, quella cioè dì vedersi in mezzo ad una immensa quantità di birri, uomini corrotti in ogni maniera, depravati in costumi, spensierati in opere, intemperanti per natura, arroganti e vili nel tempo stesso, mercenari e lussuriosi, che per un soldo sconoscevano Cristo, e per una lusinghiera promessa si mostravano pronti a catturare il proprio padre a torturare l'istesso fratello. La presenza di questi uomini, negazione di Dio, ludibrio dell'umanità, era quella che dava l'ultima tortura al nostro martire, il quale per evitarne gli sguardi avidi ed indagatori in tutto il tempo del suo transito teneva il capo basso ed il volto nascosto fra le mani.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Giunta che fu la carrozza in via de' Tribunali fu fatto cenno al cocchiere di fermarsi. Agesilao cacciò la testa dallo sportello, e s'avvide che una quantità di gendarmi a cavallo colle spade sguainate e le pistole in arcione a tutto galoppo si sforzavano di raggiungere il legno, ed a seguire più da vicino le sue orme. Milano sorrise mestamente, incrocicchiò lo braccia, e la carrozza proseguì il suo cammino.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La visita d'un diplomatico Un triplo registro di grossi cancelli di ferro, situati ad un piccolo vano, a poca altezza dal suolo, verso la dritta della porta d'ingresso del carcere di Castel Capuano, immetteva in un oscuro e fetido recinto chiamato ‒ La Cappella ‒ luogo destinato a' condannati a morte. Pigliava adito da una porta piccola e ferrata, che vi si penetrava dal carcere detto ‒ Del Popolo ‒ il quale restava al fondo d'un lungo e stretto corridoio. Schiusa la ferrata porta scopriva sette o otto scalini di fabbrica piccoli e mal connessi, che davano adito a questa Cappella, la quale si formava di una specie di due canili, più stretto il primo, l'altro poco più ampio, con soffitto a lamia e mura costruite con pietre di tufo umide e sudicie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Di fronte al secondo camerotto era collocato un altare di fabbrica colla superficie di marmo coverta d'un tovagliuolo bisunto merlettato. Quattro candelieri di legno tarlato con sopra mozzi ed anneriti ceri, un Cristo spirante in croce ed una madonna che significava la donna de' dolori, formavano tutto il sacro arredo. Un vecchio e lurido stramazzo, ed una vecchia brocca ricolma di acqua, posta sovra un poggiuolo di pietra, erano tutte le suppellettili.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allorchè il legno che trasportava Agesilao pervenne alla porta esteriore della Vicaria, questa si aprì, e per la sua spessezza stridette talmente su' cardini suoi, che quel rumore rassembrava al rantolo d'un moriente. Milano anche questa volta cacciò fuori il capo dallo sportello per respirare un po' d'aria. La notte era fitta e tenebrosa, la strada deserta, e solamente popolata dalla guardia del picchetto, che ivi risiede eternamente a custodia dei prigionieri.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un solo uomo si vide attabbarrato, col cappello calato sugli occhi, e col dorso appoggiato alla colonna, che di pochi passi precede la porta di Castel Capuano, conosciuta col nome di Colonna della Vicaria. Agesilao nel metter fuori il capo dalla vettura, lo vide, senza prestarvi attenzione; ma quegli pareva che non attendesse se non quella funebre carovana, poichè nel vederla fu scosso come da un fulmine, si asciugò qualche lagrima dagli occhi, e fece un moto per accostarvisi più d'appresso. I gendarmi lo spinsero indietro, ed egli emesso un profondo sospiro disparve.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La carrozza penetrò nel gran peristilio del palazzo di giustizia, le cui porte vennero nuovamente serrate. Il condannato fu presentato da un brigadiere di gendarmeria al custode maggiore delle carceri, antico birro posto al ritiro per esperimentata lealtà presso il governo; e che pe' tanti atti di ferocia praticati col pubblico aveva ottenuto per guiderdone a servigi prestati il posto che occupava. Il quale, mezzo assonnato, lo ricevè con fiero cipiglio, e dopo rilasciatone ricevo al brigadiere, lo introdusse di persona, accompagnato da altri custodi subalterni armati di pistole e di bastoni animati da ferro, nel luogo di sopra descritto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Milano giunto sull'ultimo scalino di fabbrica che noi sappiamo e che introduceva nella cappella, si fermò: e guardando attorno si fece a dire: ‒ È l'ultimo mio asilo questo? Per tutta risposta si ebbe un pugno bene assestato ai lombi dal custode maggiore, che lo fece barcollare, fino a stramazzarne per terra. La povera vittima senza scomporsi si rialzò, ma trovossi solo e con la porta chiusa al di dietro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il resto della notte fu passata in continua veglia da Agesilao. La sua ardente fantasia gli porgeva innanzi agli occhi l'infelice situazione della povera sua famiglia. Nè il carcere, nè gli spregi, nè le contumelie d'ogni natura, nè le torture, nè la morte istessa, aveano potuto fiaccare l'indomito ardire e l'inaudito coraggio del nostro giovane eroe, ma il pensiero della sua famiglia, l'immagine della propria madre, la reminiscenza della sua giovane suora, gli straziavano l'anima sì che lo resero in quel momento abbattuto e prostrato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Quell'abbattimento e quella prostrazione durarono fino all'alba del mattino seguente, nel quale ei venne scosso da un sordo cigolio di chiavistelli. La porta della Cappella si aprì, e Milano nel girare gli occhi, per esservi situato alle spalle, scorse il carceriere col berretto in mano e col capo inchinato verso d'un personaggio, che egli a prima vista non potè discernere, ma che conobbe dopo pochi istanti. Lo sconosciuto fece cenno al custode che fosse stato pronto ad ogni suo cenno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il Carceriere s'inchinò nuovamente ed uscì. La porta fu chiusa nuovamente. L'incognito era di alta statura e di portamento grave e maestoso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Vestiva tutto di nero, alla borghese, con cappello di seta anche nero sul capo, e solo lo addestrava alto personaggio un nastro rosso affibiato all'occhiello del petto sinistro dell'abito. Agesilao lo fissò attentamente, indi con sorriso d'ironia si fece a dirgli: ‒ Voi qui! ‒ Mi conosci dunque?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Vi conosco troppo. ‒ Chi sono? ‒ Un uomo senza dignità, perchè servo d'un tiranno, un pezzo di fango dalla livrea gallonata!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","il generale Lecca, maresciallo di campo e cavaliere di sua maestà... ecco tutto! Or vedete bene se io vi conosco. ‒ Se miserando non fosse il tuo stato; se compassione non destasse la tua presente posizione, io ti avrei fatto ritornare in gola tali bestemmie, rispose con ira repressa il generale, ma al presente i doveri d'umanità e di natura m'impongono tacere e soffrir tutto da un disperato, che non si à altro conforto in questi ultimi momenti, che quello di rivolgersi a Dio.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Guai, rispose Milano, guai a chi non lo à nemmeno questo conforto. ‒ Or via, rispose il generale, io son qui non già per altercarmi teco, ma per richiamarti alla ragione, per darti l'ultimo consiglio, che, ascoltalo in tempo, potrebbe tornarti proficuo!... domani sarebbe troppo tardi.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ragione!... rispose Agesilao spalancandogli occhi, consiglio!... a me!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Voi!!... ‒ Superbo!... tu vuoi far pompa di vanagloria, ma questa ti guiderà al sepolcro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ma onorato! ‒ Tra breve tu morrai. ‒ Ma onorato!!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ La morte più crudele ti sarà apprestata. La forca. ‒ Almeno morrò martire.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Il tuo cadavere verrà bruciato, la tua polvere sarà dispersa. ‒ Ma la mia memoria rimarrà eterna. ‒ Andrà però registrata con quella de' traditori e degl'infami, rispose Lecca in tuono di scherno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao che fino allora avea risposto freddamente, e con un misto d'ironia, a queste ultime parole si scosse, e le sue fibbre oscillarono tutte. ‒ Traditore io!... si fece a dire Milano fatto rosso in viso.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io traditore, che ò sfidato il tiranno pubblicamente, nella piazza delle armi, in mezzo al suo esercito da cui veniva circondato, alla presenza de' grandi, se pur così vogliono chiamar voi altri, che gli fate corteo, innanzi ai Consoli di Russia e di Austria, che facevano da spettatori; io infame, che non ò venduto il mio braccio e l'anima mia, come voi altri, che umiliati e striscianti offerite il turibolo alla melma gemmata e la mirra al vitello dai piedi di creta. Traditori voi siete, poichè tradite la patria, e con la patria, le vostre famiglie, e con queste Cristo, la Madonna e Dio! Il nome d'infame solo a voi diplomatici si addice, poichè sulle vittime poggiate lo sgabello per salir più sublime...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Voi, bandaruole del tempo, che girate a discrezione del vento, voi novelli Giuda, siete capaci di vendere anche i vostri soldati al primo offerente, massacrare i popoli, insanguinare le città, devastare le terre, permettere strage, esterminio, morte; e ciò solo per un grado d'onore, solamente per farvi merito col vostro re, che devotamente servite, ma che siete poi sempre pronti e lesti ad ogni propizia occasione, per un prezzo di oro, a stritolargli lo scettro, infrangergli la corona, e rovesciarlo dal trono... Or di', generale Lecca, di', se n'ài il coraggio, chi è più di noi due traditore ed infame?... Di me ve n'à uno, e forse più, de' tuoi pari ve ne han mille in ogni reggia!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Chi può esprimere la impressione che fecero tali parole nell'anima del generale? Il suo volto fu coperto da tutt'i colori dell'iride, le sue membra erano paralizzate; la rabbia, la bile, la ferocia lo soffocavano, sicchè non potette articolar motto per più minuti; quindi cavò fuori di scarsella un fazzoletto d'olanda bianco, e con quello si asciugò più volte la fronte bagnata d'un freddo sudore, cercando nascondere sotto di quello il cangiamento del suo volto. Agesilao che fin da principio s'era seduto sullo stramazzo, seguitò a starvisi placidamente.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il generale rimessosi alquanto dalla forte scossa ricevuta, ostendando pacatezza, si fece a rispondere: ‒ L'uomo vicino a morire è mentecatto; quindi è un nulla... meno del nulla. Milano non si curò di queste parole, e non rispose. Lecca si avvicinò più a lui.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Agesilao, disse il generale, ascoltami e non disprezzare le mie parole. Io venni da te qual messaggiero di pace. Milano sorrise scuotendo più volte il capo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Vengo a proporti la vita, e con questa la libertà. ‒ Vita e libertà!! rispose Agesilao sorridendo i fior di labbro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Sì, ed avvaloro i miei detti anche con un giuramento se il vuoi; tu sarai libero, ma ad un patto. ‒ A quale? ‒ Agesilao, continuò il generale con uno sguardo indagatore di vecchio birro, io non posso mai credere che tu solo abbi potuto commettere un tanto errore; tu sei stato pervertito e trascinato a si inaudita infamia; non voglio già credere che per vile moneta tu l'abbi tentato, ma quel ch'è certo, che approfittando della tua anima calda, vi ti ànno trascinato.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io non v'intendo affatto. ‒ Mi spiegherò più chiaramente, si fece a dire il generale. Agesilao, il re è clemente, il delitto da te commesso è grave, ma pure egli è inclinato a perdonartene, se tu svelerai i tuoi complici, o il fautore di questa trama.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Clemenza nel tuo re, rispose Agesilao, magnanimità in lui! oh non può essere, e non sarà. ‒ Confessa i tuoi complici, e n'esperimenterai gli effetti.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Effetti troppo funesti per me. ‒ Sei dunque ostinato? ‒ Rifiuto la grazia, e la rinunzierei le mille volte, se anche facesse d'uopo, poichè mi viene dal nemico de' miei fratelli, dal traditore della mia patria.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Agesilao, si fece a rispondere il generale, è l'ultima parola che a te indrizzo, rifletti e deciditi... domani sarebbe troppo tardi... te lo ripeto, Agesilao, troppo tardi. Scegli tra la morte e la vita. ‒ La morte, si fece a dire Agesilao con animo risoluto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il condannato si alzò, e si dette a camminare per lungo e per largo il carcere. Il generale lo guardò per un momento, indi gl'indirizzò questi detti: ‒ Io parto, Agesilao, e porto meco il dolore di non averti potuto salvare. Comunque vada però, siamo uomini e tutti soggetti a fallare.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ogni reo d'altronde desidererebbe ciò che tu ora sconosci e disprezzi. ‒ Io altro non desidero ora, rispose Milano impazientito, che mi liberiate dalla vostra presenza... Lasciatemi solo, generale; in questi ultimi momenti ò bisogno di concentrarmi; ritornate alle vostre aule dorate, ed ivi assopendo la vostra coscienza, nello assidervi a mensa, fate un brindisi alla salute dei popoli ed alla libertà d'Italia.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il generale a questi detti rimase come colpito da un fulmine; contorse le labbra, spalancò due occhi di bue, dondolò più volte il capo, e poi si fece a mormorare: ‒ Ha un'anima di ferro. Quindi diede due colpi col pugno della mano alla porta della prigione, la quale immantinenti si aprì. Il generale senza neanche più volgersi a mirarlo, uscì da quel luogo e disparve in un baleno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao rimasto nuovamente solo dette un profondo sospiro e si assise. I Bianchi. La solitudine per Milano non durò molto, l'infernale porta si aprì novellamente, ma tanta si era l'astrazione di Agesilao, che non ne fu scosso, se non quanto s'avvide essere stretto pel collo ed abbracciato e baciato le più volte da un uomo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il condannato balzò in piedi con sussulto, ma quale fu la sorpresa in riconoscere in quell'uomo Mauro, è indicibile. Non credeva a se stesso, era tanta la meraviglia e lo stupore da cui fu preso. ‒ Mauro!...","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","amico mio, disse affettuosamente Agesilao abbracciandolo, tu qui? ‒ Qual meraviglia? rispose quegli, non t'avea promesso di non abbandonarti giammai?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","La notte, in cui tu dal Quartiere di Ferrantina fosti condotto qui, io non chiusi palpebra. T'ò seguito sempre... sempre, come l'ombra del tuo corpo, son corso, più de' cavalli che trasportavano la tua carrozza, e giunto in questo luogo prima di te, stavo presso la colonna di questa piazza per vederti per l'ultima volta. ‒ Me ne ricordo, rispose Milano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Ma come ti è riuscito poi d'introdurti qui? ‒ Il danaro, soggiunse Mauro, schiude financo le porte del paradiso, ed un mucchio di monete poste in mano al sordido custode di queste carceri, mi ànno aperte la tua prigione. ‒ È l'ultimo sollievo terreno, che io mi abbia avuto, riprese Agesilao abbracciandolo di nuovo, è il più bello di mia vita.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro bassò il capo, e piangeva in silenzio. ‒ Amico mio, si fece a dire il condannato, il pianto nell'uomo, è debolezza. Qualche volta anch'io ne ò versate delle lagrime, ma desse erano consacrate alla povera madre mia, ch'io lascio quaggiù in mano ai suoi carnefici, senza speranza di rivederla più mai!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Questo pensiero fece ricadere Agesilao nella tristezza e nell'abbattimento. ‒ Milano, disse Mauro facendo forza a se stesso per parlare e stringergli la mano. Pochi altri minuti posso starti d'appresso e dobbiamo separarci.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il carceriere approfittando della propizia occasione della venuta dei Bianchi, mi à permesso di parlarti, sotto scusa d'essere io un servo di loro; e a darvi più colore di verità, mi à consegnato di nascosto questo fagotto di pelle, per portarlo qui, com'è di uso. Difatti Mauro avea in mano una borsa di pelle, che depose sul piano del piccolo altare, la quale conteneva una piccola croce di legno ed una stola benedetta, che Agesilao baciò prima di deporla. ‒ Ò capito, disse Milano, sono gli estremi uffici, che mi si prodigano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Indi con un sorriso continuò: ‒ L'ultima mia ora si avvicina!... Sarei contentissimo però se fossi morto vendicato... Non vi son riuscito!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","pazienza!... ‒ Non pensarvi, amico mio, riprese Mauro, rifletti unicamente che noi t'abbiamo perduto. ‒ Io muoio per la patria.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Povero martire!... Ma chi potrà mai consolare la tua sventurata madre, l'infelice tua sorella? ‒ Tu stesso, disse Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro, tu mi sei mandato da Dio, per accogliere la mia estrema volontà. ‒ La mia vita in cambio della tua vorrei sacrificare, se fosse possibile. ‒ Uomo raro!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","rispose Agesilao stringendoselo al cuore. ‒ Parla pure, amico mio, il tuo volere sarà il mio. Milano guardava attorno attorno al suo carcere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che cerchi? ‒ Non v'è nulla! riprese il condannato, non ài tu un coltello, le forbici con te?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ No, amico mio, e se anche ne avessi avuto di armi, mi sarebbero state tolte per venire da te. Ma cosa mai vuoi farne? ‒ Aspetta.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","A piccole ciocche Agesilao si svelleva con la mano i capelli dal capo, fino a che non n'ebbe formato una ciocca sufficiente. ‒ Prendi, Mauro, continuò Milano porgendoglieli, allorchè ritornerai al mio paese, recati dall'infelice madre mia, cui darai questa ciocca di capelli, come pegno ultimo, che il figlio suo le invia. Raccomanda a lei la mia povera sorella Caterina, alla quale inspirerai pace nel presente infortunio; con Ambrogio mio fratello farai altrettanto, e dirai loro, che di Agesilao la vita si spegne, ma la memoria non mai!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Mauro non ebbe forza a rispondere, il pianto l'avea soffocato. ‒ Di' loro, continuò Agesilao, che il marchio d'infame che i miei carnefici voglionmi stampare in fronte, guari non à e sarà svelto, ne ò fidanza in Dio, allorchè i popoli della straziata Italia si chiameranno fratelli dinnanzi alla patria libera. Reca adunque ai miei poveri superstiti questo ultimo mio conforto, ed aggiungevi, che il dolore della mia morte, lo ritengano da Colui che tutto può.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Lo stesso silenzio da parte di Mauro, che gittatosi al collo dell'amico fortemente piangeva. ‒ Addio, mio vero e leale amico, disse Agesilao. Ricordati non di me, ma della mia sventurata famiglia, che a te fortemente raccomando.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","I due amici stretti l'un l'altro si scambiavano di tenerezze, e il loro fervore e la loro ansia fu tale da non udire i passi solleciti del custode maggiore, il quale gli era arrivato presso e tirato a sè con rabbia Mauro, dissegli a bassa voce: ‒ Imprudente!... volete perdermi. Mauro dette l'ultimo bacio all'amico e si partì piangendo.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un momento dopo s'intese uno scalpitio per i gradini del carcere. Erano i Bianchi. Le ultime ore di un sentenziato I Bianchi erano de' preti, i quali appartenevano ad una Congrega di tal nome situata in un viottolo poco lungi dall'ospedale civile di Napoli, detto Incurabili.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Era loro incarico quello di assistere i condannati a morte, di confessarli, di ricevere le loro ultime volontà, e d'accompagnarli anche nel loro passaggio fatale, e fino a che il boia compiva il suo ufficio. Vestivano un sacco bianco affibbiato ai lombi da un lungo laccio di simile colore che terminava all'ingiù con due grossi fiocchi. Al sinistro fianco, e propriamente attaccato alla cintura, pendeva sospeso alla medesima un cappello a larghe falde, ma chiuso a metà.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il loro volto era coperto da un cappuccio similmente bianco, uniforme alla veste di mussolo, oppure d'olanda, con due occhi, che davano libero l'adito di vedere e poter camminare. Questa foggia di vestire dette a questi reverendi il nome di Bianchi. Uno di costoro penetrato nella cappella ove era Agesilao, vi si accostò modestamente, e con modi insinuanti si fece a dirgli: ‒ Figlio mio, ti negheresti ai conforti della religione?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao lo vide, vi si accostò, e baciogli la mano in segno di rispetto. ‒ Padre, rispose il condannato, io lo so, il primo conforto dell'anima è Dio. Io vi ricevo volontieri, ed accolgo con tutto il fervore della anima mia le vostre salutari lezioni.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Che Dio sia lodato, sclamò il padre, almeno morrà da penitente. ‒ Son cristiano, padre mio, riprese Milano. ‒ Ma il regno dei cieli però, soggiunse il Bianco, non si acquista che col vero pentimento.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Io son pentito padre. ‒ Ah'... sclamò il confessore con gioia, tu dunque sei pentito di ciò che ài operato... di ciò che ti a condotto al patibolo?... ‒ Io son pentito de' miei peccati, disse Milano, non di altro.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il prete tacque un istante, poi soggiunse: ‒ Tu dunque perdoni le offese. ‒ Oh!... mai!...","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","mai!!... ‒ Ma rammentati che Cristo anche perdonò. ‒ Il figlio di Dio, tradito, rispose Agesilao con fuoco, perdonò a' suoi crocifissori.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Io, figlio d'Adamo, non li perdonerò giammai. Il prete tacque di nuovo ed indossò la stola, prese in mano il Cristo che Mauro avea deposto sull'altare, e si avvicinò nuovamente al paziente. ‒ Agesilao Milano, disse il padre de' Bianchi mostrandogli la croce, conosci tu costui?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ È l'effigie dell'uomo giusto condannato dai Scribi e Farisei. Ma già le anime dei martiri, che sono stati uccisi per la parola di Dio e per la testimonianza dello Agnello, àn gridato con gran voce dicendo: Insino a quando, o Signore, tu che sei il santo ed il vero, non farai tu giudizio, e non vendicherai tu il sangue nostro sopra coloro che dominano la terra? E la parola di Dio sarà tosto promulgata per tutte le genti, ed i ciechi riacquisteranno la vista, e i storpi saranno guariti, e la gioventù subentrerà alla vecchiezza.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Agesilao, disse il confessore, Pensa che tra breve l'anima tua si partirà dal corpo, e percorrendo gli spazi immensi della eternità, s'apparecchia a ricevere il suo giudizio finale. ‒ Oh!... giorno benedetto, si fece ad esclamare Agesilao, liberata la terra dai mostri che la opprimono e la corrompono, ricondurrà in essa l'innocenza, l'uguaglianza e la pace; e la giustizia abiterà con gli uomini; e i Santi esulteranno nel cielo, ed io con essi canterò nuovo cantico all'Eterno in rendimento di grazie.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allora le crudeli armi saran convertite in istrumenti di pace, e la spaventosa voce della guerra non sarà più udita dalle madri, nè scorrerà più l'umano sangue a far rossa la terra. E tu, Italia, dolce patria mia, tu sarai certo la prima a prender parte alla santa tenzone, per goder di tanto bene. Tu culla e tomba di tanti martiri, tu che più d'ogni altro ài sofferto!","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il prete l'ascoltava con molta attenzione e non perdeva sillaba di quanto diceva il condannato Milano. ‒ Figlio mio, rispose questi, credi tu in Dio? ‒ Lo credo e l'adoro, rispose Agesilao.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Non bisogna dunque deviare da' suoi comandamenti. Egli non permette che un uomo uccida l'altro uomo. ‒ E che importa?","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","i re ne uccidono tanti! ‒ Ma i re condannano i rei. ‒ E chi più reo del tiranno, che per sola sete di dominio, per sola avidità di dispotismo, versa il sangue innocente del suo popolo?","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","A lui in preferenza si conviene la morte, e se per poco questa gli sfugge, peggio per lui, la vendetta è riserbata a Dio! Il prete rimase attonito nello scorgere in Milano questa fortezza d'animo, e questa perseveranza nella propria opinione. ‒ Figlio, ripigliò il prete, pensa all'anima tua e distaccati dalle cose terrene.","YES"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Me ne son distaccato pur troppo, rispose Milano. L'anima mia è pronta ed apparecchiata, non ò d'uopo di richiamarmici sopra. Credo Dio, amo Dio, confido in Dio, ecco dove si raggira la cattolica religione.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao a queste ultime parole si genuflesse innanzi all'altare, curvò il capo insino al suolo, e pronunziò parole inintelligibili, che doveano essere una preghiera. Il confessore non volle distrarlo e l'ammirava in silenzio. Dopo non molto il paziente si alzò dicendo: ‒ Padre, avrei bisogno d'un poco di riposo, e comunque sia uno che preceda l'eterno, pure mi è necessario.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao si distese sul pagliericcio, ed il padre de' Bianchi accanto a lui recitava, tra' denti l'ufficio della giornata. Così passò tutta la notte. Vittima e Carnefice Battevano le sei ore del mattino del 13 Dicembre, allorchè le porte della Vicaria serrate ermeticamente si schiusero, presentando agli occhi del popolo uno spettacolo di compassione di terrore, e di lutto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Da Castel Capuano fino alla chiesa del Rifugio, che dista di poco, v'erano situati due cordoni di soldati del terzo Reggimento Cacciatori, messivi acciò fossero testimoni oculari della giustizia da eseguirsi su di un loro commilitone. Gendarmi e poliziotti ve n'erano senza numero. Dalle porte della Vicaria incominciò ad uscire il funebre corteo composto di otto padri de Bianchi ed uno di essi più avanti, che sosteneva tra le mani un lungo gonfalone tappezzati in nero.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","All'uno e l'altro lato v'erano due cordoni di Gendarmi a cavallo con spade sguainate, ed innanzi al gonfalone marciavano a passo lento dodici gendarmi a cavallo divisi in due righe, i quali con una mano frenavano il loro cavallo e stringevano una lunga spada sguainata, e nell'altra teneano una pistola d'arcione, pronta in ogni occasione a scattarla contro il popolo. In mezzo ai padri de' Bianchi v'andava Agesilao, senza benda, indossando ancora la sua uniforme con le mani ligate attorno al piedistallo d'una croce, ch'egli di passo in passo baciava. Alle sue spalle seguiva il carnefice armato di pugnale, e propenso a scannar la sua vittima, in caso di bisogno.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Chiudeva quel funesto apparato uno squadrone di gendarmeria a cavallo, armati di sciable e pistole. Il popolo dall'una parte all'altra della strada era immenso, e la triste rappresentazione ebbe principio. Giunto che fu il paziente ad un gradino di marmo avanti la porta della chiesa del Rifugio, vi s'inginocchiò in mezzo a due padri de' Bianchi, che lo seguivano sempre.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Le suore dell'ordine Carmelitano colà stanziate intuonarono dal loro coro la litania dei Santi, cui Agesilao rispondeva con tutta serenità di mente, e pervenuto al Consolatrix Afflictorum, com'era di rito, cessò il cantico sacro, ed il paziente col suo corteo retrocedendo presero la strada designata al supplizio. Pervenuti alla via Cavalcatolo, fuori porta Capuana, sul terrapieno, verso il termine del carcere di San Francesco, s'ergea gigantesca una forca, patibolo infame, che ci ricorda la vandalica ferocia de' tempi più barbari e più orribili dell'era cristiana. Il popolo sempreppiù cresceva e s'accalcava, di tal che vi abbisognò rinforzo di regia truppa.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Agesilao Milano dalla Chiesa al patibolo camminava con passo franco e sicuro più sollecito di quello che si avrebbe desiderato. Gli venne posta la benda, ed egli alzando il capo, con alterezza e coraggio soprannaturale. sforzavasi di guardare per di sotto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Allorchè pervenne al luogo designato la vittima fu consegnata al carnefice, e questi gli strappò di dosso la uniforme, che venne tosto bruciata alla presenza del popolo. ‒ Siamo arrivati, padre mio, domandò Agesilao ad un prete, non è vero? ‒ Sì, figlio mio, rispose quegli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Almeno non tremerò più pe' miei fratelli, ma essi si ricorderanno di me. Quando Agesilao fu svestito della divisa militare si poterono osservare le sue bianche e gentili carni trafitte e flagellate da crudeli torture. Il dorso, il collo, le braccia che solamente erano apparenti, si videro straziate da immense lividure, e da cordoni sanguigni cagionati da disumane fruste e da orribili battiture.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Alla uniforme prese posto una veste nera che fecero indossare al paziente, coprendogli i capo con un velo simile, ed una leggenda a caratteri lapidari gli fu sospesa al petto con la parola ‒ Parricida ‒ Ma la barbarie non era peranco satolla, e quella povera vittima dovea essere ancora straziata. Milano fu situato su d'un carretto e fecesi girare attorno alla truppa schierata ad esempio pubblico. La cerimonia terminò, dopo tre giravolte; il paziente vi dovette discendere, e fu accompagnato a' piedi del patibolo, in dove due padri dei Bianchi l'attendeano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Nell'appressarsi la vittima, i Bianchi cercavano di confortarla sempre con parole di religione e di carità. Allora Agesilao prima di ascendere l'infame palco, si volse ad essi, e con anima tranquilla loro disse: ‒ Io vi ringrazio di ciò che avete fatto per me. Io non sono attaccato a questa vita, anzi muoio contento, perchè muoio per la patria.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","D'una sol grazia però voglio supplicarvi, quale quella di parlare al vostro re, onde non cada la sua vendetta anche sulla povera mia famiglia, abbastanza dilaniata ed oppressa per opera sua. Mel promettete voi? I padri de' Bianchi promisero al paziente di soddisfare l'ultima sua volontà.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","‒ Ora son pago, riprese Agesilao, non desidero che abbandonarmi a Dio. Ed incominciò ad ascendere i primi scalini del patibolo, mentre i padri recitavano il Credo. Montato sul palco Agesilao volle fare udire per l'ultima volta la sua voce, e scovrirsi al popolo qualegli era forte di patria amore, che vagheggiava quella libertà, della quale a lui non era permesso di godere.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Il carnefice si pose all'opera, ma il condannato più sollecito con voce tonante come la giustizia di Dio, si fece a gridare: ‒ Io muoio martire!... Viva l'Italia!... Viva la indipendenza dei popoli.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Avrebbe forse continuato a parlare, se il brutale carnefice non l'avesse spinto tanto forte, da fargli stringere alla gola il cappio che dovea spegnerlo. Pochi secondi passarono ed Agesilao Milano non era più! La tirannide era satolla, poichè tutto era compiuto.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Un grido di spavento si udì nel popolo, che toccato lo sguardo da quel quadro d'orrore, e piangendo e percuotendosi il petto, come il popolo Giudaico, se ne tornava indietro. Un'ora dopo il corpo del martire Milano fu deposto in una barella e rinchiuso nella chiesa di Santa Caterina, con guardie di poliziotti, i quali neanche dopo morto cessavano di seviziarlo. Mauro avea mantenuta la sua promessa inverso la famiglia Milano.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Caterina ed Ambrogio tennero celata per qualche tempo alla madre Maddalena il luttuoso avvenimento del figlio; ma essi non rimisero di rendere al fratello Agesilao il tributo solenne della prece. Parecchi mesi appresso si assicurava che gli inglesi avessero trafugato il corpo di Agesilao Milano, per darvi sepoltura degna d'un eroe e d'un patriota. Ma sia comunque.","NO"
"Villani_Pasquale-Agesilao_Milano_o_il_martire_di_Cosenza-1856","Villani Pasquale","Agesilao Milano o il martire di Cosenza","1856","Egli non è più tra noi, ma v'esiste però l'eterna pagina della storia nostra, che registra ad imperitura memoria i nomi illustri de' cittadini, che consacrando il loro braccio all'Italia, s'immolano volontari e da forti sull'ara sacrosanta della libertà pel riscatto della Patria e la redenzione de' popoli. FINE.","NO"
