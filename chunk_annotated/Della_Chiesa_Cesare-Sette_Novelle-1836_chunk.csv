"filename","nome","titolo","anno","chunk","DIL"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","SETTE NOVELLE RACCONTATE DAL C. CESARE DELLA CHIESA Di Benevello NOVELLA PRIMA Le Rovine nella Valle di Susa","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La comune credenza che nell’uomo, all’appressarsi degli estremi momenti, si sviluppino più energicamente non solo le facoltà dei sensi di cui fu sempre in possesso; ma quelle eziandio , di cui per difetto di natura o per qualche accidente fu privo. Rari non sono gli esempi di uomini ciechi e sordi, i quali, poche ore prima della morte, acquistarono la vista e l'udito, quasi volesse la natura con quest’addio riparare un’ ingiustizia verso di essi. — Quanto io imprendo narrare , del che fui testimonio, potrebbe dar peso a questa opinione.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Andando dà Torino a Susa, passata Avigliana, sul fianco delle montagne, che si innalzano alla destra, si vedono qua e là sparsi molti ruderi di antiche castella, le quali nei primi tempi della Signoria di Savoia dovettero appartenere a Principi di questa famiglia. II loro aspetto pittoresco e bizzarro, la varietà e la ricchezza delle tinte di cui si compiacque vestirle la natura, dovevano sedurre un uomo anche meno amatore di simil cose, che non sono io, ed invogliarlo a farne tesoro nella sua cartella. Eravamo alla metà dell’autunno, e il tempo era bello assai, onde io accomodatomi di una camerella in Avigliana , deliberai di aggirarmi alcuni giorni fra quelle rovine, e ritrarle; ora una sera mentre stanco io me ne stava seduto all’ incontro di una di esse per riposarmi, accadevami di essere sì fattamente preso dal sonno che mi addormentai, ma nel risvegliarmi trovai con mia sorpresa che io era stato sopraggiunto dalle tenebre della notte, e ch’erami impossibile di far ritorno ad Avigliana.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Maledissi cento volte alla mia scioperaggine, ma ciò nulla giovando, mi posi seriamente a pensare al modo di ripararmi dalle ingiurie di quella notte già molto lunghe, e fredde in tale stagione, nulla confortandomi l’aspetto delle rovine, che mi stavano innanzi tristo ricovero di nottole, e di gufi; ma ecco che mentre me ne era in questo pensiero io vedo improvvisamente uscire una luce da un fesso di quelle medesime mura. Pensai da prima che fosse una illusione dell’ occhio , non potendomi immaginare che quivi abitasse un vivente: ma non concedendomi la severità dei tempi di credere alle stregonerie ed ai folletti, mi convenne pure cedere al testimonio dei sensi, e giudicandolo un tratto della divina Provvidenza, il meglio che potei, tentai l’erta, e mi indirizzai alla volta di quel raggio di luce. Io entrava per una stretta porticciuola, che metteva in una corte, nella quale udivasi il mormorio di un piccol filo d’acqua.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma doveva essere rotta la vasca , nella quale un tempo era accolta, come mi convenne argomentare dal fradicio che era su tutto il pavimento, il che lo rendeva mal fermo , e sdrucciolante. Del resto era un silenzio non interrotto che dall’ eco, che ripeteva i miei passi, e dall’urto del mio bastone, il quale mi serviva di guida. Io avendo frattanto smarrito la luce, ponevami a chiamare ad alta voce per vedere se alcuno fosse uscito di là; ma continuando l’ostinato silenzio, di nuovo in dubbio di essermi ingannato, io già rivolgea il passo; quand’ecco tutto a un tratto apparire un lume sulla sommità di una lunga e stretta scala, a cui mi trovava in faccia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Voi certamente non potete indovinare qual fosse la persona che lo portava. Era questa un cane barbone, il quale piantatosi fermo in cima di detta scala col suo lume in bocca, preparavasi a precedere il padrone che gli era dietro. Era questo padrone un prete già innanzi assai negli anni, il quale accomiatavasi da una donna che lo aveva seguito sul pianerottolo di essa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Fatevi cuore, buona donna, dicevate , ancorchè grave sia il pericolo , non pare tuttavia imminente ; spero che domani giungerò ancora in tempo a rendere i miei uffizi : pregate Iddio, e rassegnatevi di buon animo ai suoi voleri. Questa misteriosa apparizione in tale solitudine parevami sì strana e inesplicabile, che per la maraviglia io era rimasto incapace di proferire una sillaba. Il cane accortosi il primo della presenza di qualcheduno , lasciato cadere il lume, davane segno al padrone abbaiando, e ritornando indietro; il prete con voce tremante — Chi è là ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","gridava tosto , chi è là? amica gente io rispondo, non isgomentatevi sono un viaggiatore smarrito che cerco un ricovero per questa notte : alla voce del prete usciva di nuovo la donna col lume : loglievalo egli e fattosi colla mano riparo all’ occhio, di nuovo interrogava — Uomo di pace, buona gente, io ripeteva, che mi trovo nella impossibilità di ricondurmi in Avigliana ; non abbiate alcun timore : vi dimando solo un ricovero per ripararmi dalle ingiurie della notte e null’altro. Il prete sempre nell’ atto istesso tentava intanto di penetrare coll’occhio nelle dense tenebre, in cui io era tuttora immerso; quando a poco a poco gli si scoperse la mia figura perchè io già avea salila la scala, e mi trovava in faccia a lui.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L’aspetto mio dichiaravagli ben tosto la verità delle mie parole — Malagiato ricovero può prestare questa casa , disse egli allora alquanto rassicurato ; ma se siete un’ anima buona, la Provvidenza vi destina ad un tale atto di pietà, che forse il migliore mai non vi accadrà di esercitare; il mio ministero mi chiama vicino ad altri dolori , d’altronde qui tutti i miei doveri sono adempiuti, il resto sta nelle mani del Cielo. In ciò dire m’ introdusse per la porticciuola, da cui era testò uscito, e indicandomi colla mano l’interno , qui mi disse , un misero è sul punto di rendere l’anima al suo Fattore ; poche ore gli rimangono; confortatelo al gran passo, se giunge prima del mio ritorno di domani, e assistete questa virtuosa e pietosa donna, unico sollievo rimasto a quell’ infelice già da molti anni. Volgendosi poi ad essa — Vedete che Iddio mai non ci abbandona, e che vi manda in questo forestiere un inaspettato soccorso.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Nulla rispondeva la donna, fuorchè alzali due begli occhi al cielo , parea ringraziarlo. Entro : quale spettacolo mi si presenta inatteso, lugubre , solenne! In fondo ad una lunga sala, tutta vetustà e rovina, pallido, convulso , in preda all’ansia della morte, io vedo un infelice, il quale avvolto in miseri cenci disteso sur un letto e lottante cogli estremi palpiti della vita , sta recitando con voce fioca e rauca il salmo dei morti.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era costui già sul declinare della età, la fronte avea calva e profondamente solcata dalle traccie di lunghi travagli, scarne e livide le guancie, e benchè aperti fossero i suoi occhi, chiaro si conosceva che da gran tempo ne avea perduto l’ uso. Duncano eccovi, disse il sacerdote, un inaspettato soccorso del cielo : un galantuomo è qui il quale porgerà aiuto a voi, ed alla povera Vittoria, (che così chiamavasi la donna) in questa terribile notte. Alla voce del sacerdote , quegli cessava l’orazione, e scuotendo il capo con un moto di incredulità pareva dire , aiuto ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","non può più venirmi da questa terra. Partiva tosto il sacerdote , ed io rimaneva solo con due persone a me sconosciute , trovandomi in manco di un quarto d’ora balzato all’improvviso da cupa solitudine in mezzo a cose sì strane, e inesplicabili , e di sì rapida successione che ancora io non aveva avuto il campo a riavermi, e a riflettere se quanto vedeva non era inganno, e se io non era vittima di una illusione della mente. AI partire del sacerdote facevasi profondo silenzio.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La donna adagiati i guanciali al moribondo, ricomposte le coltri, ponevasi incontro al languido lume che rischiarava un quadro a lavorìo, non senza dare spesso alcuna rivolta d’ occhio all’ammalato. Io frattanto ponevami a meditare in quel silenzio la scena che mi stava innanzi ; la sala in cui eravamo era grandissima, il soffitto di tarsia commessa indicava un’antica ricchezza; ma dal fumo, e dagli anni resa tale , da non potersi ben dire della sua passata condizione : cinque grandi finestre erano da un lato del muro, dove la calce scannicchiata, e caduta lasciava vedere in più luoghi chiaramente gli archi, che indicavano questa essere stata una loggia in tempi più antichi. Percorrevano lungo la parte opposta una specie di cancelli di legno , ma interrotti e fracidi dall’età.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Verso la metà della scala si vedevano due grandi cariatidi di marmo, le quali avevano ornato un gigantesco cammino , ed erano rotolati infino al mezzo, ingombrando il passo e lasciando aperta l’enorme, e nera gola prodotta dalla loro rovina : poco comoda abitazione era quella ; il luogo però, in cui trovavasi l’infermo era stato alquanto riparato; esso era ristretto e chiuso da una specie di scenario fatto di varie carte, tele antiche, e tappezzerie, col quale venivano un poco a temperarsi gli insulti atmosferici, che da ogni parte penetravano. Da un lato era il letticciuolo della donna custode, e in mezzo ai due letti una tavola ingombra di assai vasi, e ampolle di vetro, su molte delle quali era indicato il farmaco che avevano contenuto. Appeso poi accanto al letto della donna, oltre al crocifisso di legno e il vaso di acqua benedetta, era ancora un ricco reliquiere di argento , che faceva un singoiar contrasto colla miseria di tutto il resto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Benchè anche la donna avesse varcati gli estremi termini della gioventù, essa riteneva tuttavia ancora i segni di una non comune bellezza. Povero anzichè modesto era il suo vestire , ma candidi i lini, che con grazioso abbandono erano avvolti intorno alla persona: i suoi finissimi e neri capelli, fatto un arco liscio sulle tempia, erano raccolti in un pannolino , che leggiadramente veniva ad annodarsi sotto al collo ; un movere d’occhio poi languido, e grazioso animava ancora di quando in quando quel volto pallido, sul quale un avanzo di nobile fierezza indicava essere questa donna vissuta in condizione migliore della presente. La lampada poi che rischiarava tutti questi oggetti protendeva all’agitare del vento, ora a destra , ed ora a sinistra, le ombre loro fantastiche e vacillanti.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Dopo un po’ di silenzio, io mosso dalla curiosità a cui spingeva anche l’aspetto di sì strana apparizione, facevami ad interrogare la donna sulla natura della malattia del moribondo. Ma con mia sorpresa in vece di ottenere risposta io la vedea alzare gli occhi al cielo accennando, che a lui solo erano note queste cose. Allora l’ infermo voltosi a me, invano, mi disse, v’aspettate risposta da questa creatura ; questo angelo di pietà che il cielo mi diede custode, è privo della favella : arrossiva la donna, e una lagrima le cadeva dagli occhi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io accostavami allora al letto dell’ammalato , e tastandogli il polso — Voi dovete molto soffrire, gli dissi, o infelice — Sì, io soffro assai, risponde: ma ho sofferto tutta la mia vita, nè posso avvilirmi al momento di abbandonarla —- E chi non ha sofferto ? ripiglio io, la parte amara della vita è molta , ma pure ha anche alcun compenso —- E voi chi siete ? m’ interrumpe sdegnato, quale è la vostra età?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Chi vi diè il diritto di pronunziare tanta menzogna? Compenso ai mali della vita?. si ristava un istante , e quindi con voce più debole replicava compenso.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","compenso . , ah ! straniero , io non m’inganno; tu entri adesso nel cammino della vita, non parlar di ciò che ignori.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Quest’ apostrofe indicavami assai , che costui doveva essere stato vittima di qualche grande sciagura, forse uno infelice cacciato di patria da prepotente fortuna ( poichè straniero lo accusava l’accento). Ma come sperare di penetrarne i casi da un moribondo, a cui io era ignoto, e da una donna mutola? Cercai almeno essergli di qualche sollievo —-Aride gli dissi mi paiono le vostre labbra, vorreste forse inumidirle ?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Accennava di sì ; tosto la donna, la quale aveva seguitate le parole, alzatasi gli avvicinava alle labbra non so quale bevanda , che parve ristorarlo. Ricadevagli la testa sul petto, ritornava il silenzio. Dopo alcun momento di riposo, io vedeva chiaramente, che qualche profondo pensiero lo agitava : abbondanti lagrime gli bagnavano le guancie.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alzata poscia una lunga e scarna mano , coir indice teso: gran Dio, disse, io li ringrazio , tu hai udito le preghiere della tua creatura , domani sarò polvere . ma tu Dio della beneficenza, tu che hai sparso della tua gloria, e della tua bontà l’immensità del creato , che rallegri il cuore degli uomini colle bellezze della natura, e colle grazie dell’amore, perchè volesti me solo, crudele! eterno segno dell’ira tua?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ma domani me ne darai compenso. Tacque alcuni momenti : stringeva quindi colle mani un ritratto che portava al collo, e posatolo sul cuore — Senti, dicea, questi palpiti come già sono rari . sono gli estremi , ma sono ancora per te .","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A queste parole parevami udire un represso singhiozzo di quella donna, essa volse gli occhi ardenti al moribondo , e sospirò. Io aveva rinunciato ad ogni speranza di più addentro penetrare i casi di queste due misteriose persone, quando il moribondo improvvisamente tentando colla sua mano di trovare la mia , e quindi fortemente stringendola, mi parlava così — Giovane io contraccambierò gli estremi uffizi che mi rendi: tu imparerai da me che cosa sia l’infelicità sulla terra : spero ancora di avere il tempo di farlo, e certo qui ti ha mandato il cielo onde non scenda tutta nella tomba la memoria delle mie miserie , e sì serbi l’esempio dello sdegno celeste contro di uno misero. Io nacqui in Edimborgo, ma le gioie che circondano sempre la culla dei bambini non si avvicinarono mai alla mia: io nacqui percosso da una crudele paralisi che rendendo inabile l’inferiore metà della persona, faceami oggetto di universale disprezzo mentre dovea esserlo di pietà ; fuggito da tutti i ragazzi dell’età mia, io vidi passare senza diletto la mia lunga infanzia quasi abbandonato dai miei genitori: rientrai però nella casa paterna, e colà finalmente io ritrovava un essere , a cui io non faceva ribrezzo, che qualche volta mi stringeva al seno , e compativa la mia disgrazia : o madre mia tu sola in sulla terra osavi abbracciare l’infelice, a cui avevi data la vita !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","sacra sia la tua memoria ; e qui le lagrime gli toglievano il respiro. Dopo alquanto di posa ripigliava — Se ho potuto sopportare il peso di questa infelice mia vita, Io debbo a lei, che coltivando in me i germi dell’intelletto aprivami un vasto campo allo sviluppo delle morali facolta: coll’ aiuto di lei potei ben tosto acquistarmi una società di amici che non mi disprezzavano , nella biblioteca di mio padre professore di matematiche in quella celebre università. Mi volsi allora solitario a penetrare nelle maestose e solenni vie delle scienze : ora ricomponendo cogli avanzi antichi di questo nostro globo l’essere suo primitivo e misterioso , ora slanciandomi nella contemplazione delle maraviglie del cielo : sciolto in quei momenti da ogni terrena tristezza io cantava lieto inni di grazie al Creatore di tante maraviglie : Sì, inni di grazie ... io così infelice.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma le scienze tutte, o amico, che cotanto possono rischiarare la mente dell’ uomo non valgono a trargli un solo affanno dal cuore. Rimasto orfano volli lasciare una terra , in cui più nulla aveva di caro, e portarmi in Italia: tratto dalla bellezza di queste alpi, determinai presciegliere a stanza la capitale del Piemonte , dove io venni accolto nella famiglia di un rispettabile magistrato , ma di stretta fortuna , per istitutore di una sua figliuola chiamala Teresa. Qui doveva rannodarsi la funesta catena di tutte le infelicità della mia esistenza.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L’uomo può , e debbo imperare alle passioni del suo cuore : ma il cacciarle non è in suo potere. Teresa aveva un’anima bella quanto la sua persona : essa non fuggiva il suo istitutore , compativa le miserie di lui, e quando io conduceva il suo intelletto nei sentieri delle scienze, l’immenso intervallo Ira l’infermità e la bellezza , spariva : da quel momento io conobbi che per me non vi era più felicità sopra la terra. Ma la mia ragione mi parlava troppo alto , perchè io non cercassi soffocare una passione di cui arrossiva.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma a che prò se l’uomo tenta invano di fuggire i suoi tristi destini? Era una di quelle belle sere d’estate in cui tutto è riso nella natura , ed io mi trascinava a contemplarla dalla finestra della mia camera , la quale appunto metteva sopra uno di quei viali romantici, odorosi che vanno lungo il Po in quella incantevole città. Spuntava nitida la luna , e avviluppava la collina di una luce incerta e dolce , mentre scoppiavano nel lontano orizzonte tratto tratto alcuni di quei baleni senza minaccia , che sogliono apparire dopo le calde giornate, quasi festa della natura.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Animavano poi quella scena diversi gruppi di gente errante sotto l’ombre misteriose di quei viali. Là erano due sposi ebri di gioventù e di bellezza, susurrando solitarii i loro scambievoli amori : là due giovani fidanzati ragionando della loro futura felicità , mentre li seguono gli antichi padri lieti pregustando l’avvenire de’ loro figliuoli. In ogni luogo l’ebrezza della gioia, e l’ immagine della generosità divina, mentre io soffriva, straniero a quanto mi circondava , e fatto preda a un funesto delirio, che la mia ragione condannava: prostrata e sconvolta la mente mia da tanti tempestosi pensieri, assalivami allora il funesto pensiero di rovinarmi in quelle acque, e seppellirvi tanta enormità di miseria.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma in quel punto ecco con fanciullesca baia due delicate, e morbide mani posarsi sopra i miei occhi, e indovina chi sono, gridare con mal trattenuto riso una notissima voce : mi corse un gelo per le ossa : la bella e innocente Teresa era già tutta vispa , e gaia accanto a me ; qual contrasto ! ponevasi essa pure a contemplare la scena sublime, che era d’innanzi a noi. Teresa, dissi io, i tuoi destini ti chiameranno fra breve a parte di quella felicità , che sparsa qui vedi, anzi a portarla dovunque sarai.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma. perchè l’ingiusta natura l’ha vietata ad altri? Oh è vero; risponde Teresa; ma vedete che bella cosa ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","non distinguete voi quella barchetta zeppa di gente che scende il fiume , oh come va rapidamente, oh che bel cantare essi fanno ! Sapete voi a proposito , che anche noi dobbiamo fare domenica una simile remata colle tre cugine? e certo che dovete esserci anche voi , oh si certamente , e staremo allegri : — Anche io allegro ?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Senza dubbio , e tale è la condizione che vi metto, che non siate malinconico come lo siete già da qualche tempo : io avrò il bell’abito che mi ha regalato la zia, vedrete quanto sarò bella. — Il niio cuore si stringeva , e la mia testa vacillava — E che importa a voi della tristezza di chi è nato alle lagrime , e a cui non dovete pensare ? — A cui non debbo pensare?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ripiglia la ragazza: e mi credete voi ingrata a segno che io possa dimenticare quanto vi debbo? le cose belle e tante, che voi mi avete insegnato ! Vedete ora un pò, se io non mi ricordo di tutto: quella stella che brilla sopra a quel campanile , non è egli vero ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","si chiama Arturo ; e l’ altre più basse non sono esse Andromeda ? e quei fuochi che brillano all’ orizzonte sono pure fuochi elettrici, e gaz, che ... Sì, sì, risposi io, fatto oramai nullo innanzi a tanto candore, ora uniscivi ancora questo ricordo, che essi sono l’immagine della vita umana breve , e tempestosa. — — Oh questo poi non me l’ avevate insegnato , e non l’ intendo !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","mi pare una delle vostre solite idee nere , che sapete pure , che io non amo. Quantunque anche io abbia i miei affanni, e le mie idee nere: certamente mio padre vi avrà parlato di qualche cosa, un leggiero soffio di vento portava in quello istante, una ciocca profumata dei suoi capelli sul mio volto , e quel contralto mi soffocava ; — Mai no , dissi io, mai no; — Come mio padre non vi ha detto che Carlo mi ha dimandata in isposa? — Io agghiacciai — ma che il padre suo ricusa il consenso , perchè troppo scarsa è la mia dote?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Le furie , e il mio fatale destino soverchiarono le mie virtù. — E tu, l’ami Carlo? io proruppi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Sì rispose Teresa, l’amo, e assai, ma la mia poca fortuna già non mi concederanno di sposarlo ; — E trattosi dal seno un suo ritratto : — Ecco diceva il ritratto che gli era destinato; quanto mi somiglia, non è egli vero ? — Tu dunque l’ami? replicai smanioso e fuor di senno, tu menti, Teresa,.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","tu menti. farneticando, proruppi; e smarrito affatto ogni lume di ragione io strappava con violenza quel ritratto dalle mani di lei, che impaurita da sì improvvisa furia fuggiva gridando. Rimasto solo , umiliato , e fuori, di me, mi trascinava sul letto del mio dolore ; il rimorso crudele di aver offesa quella innocente fanciulla, e l’onta di veder forse scoperto tanto secreto del mio cuore, davanmi forza allora a una disperata risoluzione.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Raccolti i pochi avanzi della mia fortuna, e finta con inganno una eredità di lontano zio di Teresa, gliela destinai, e volli che fosse pienamente felice. Da quel giorno fatale più non udii di Teresa; unica memoria di lei mi rimane questo ritratto, il quale dopo tanti anni di dolori, e di lagrime, è caro tuttavia alla mia memoria; l’abbia il cielo resa felice. Fuggito, e nascostomi in queste solitarie rovine ignoto al mondo intiero, fui colto dall’estrema delle sciagure che mi tolse la vista.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Cieco da due anni avrei già forse da gran tempo trovato un fine a tanti mali , se la pietosa donna , che qui vedete, infelice pur essa , cogli uffizi della più santa, e inalterabile carità non avesse protratto fino a questo dì il sospirato fine della mia carriera. Questo racconto parevami cagionasse in quella donna straordinari moti : lagrimava dirottamente , impallidiva , e tremava. Il lungo parlare aveva affatto esaurite le forze al moribondo, ed appressavano gli estremi momenti.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La donna prostratasi allora ai piedi del letto cogli occhi rivolti al cielo, divenne assorta in fervente preghiera. Intanto la notte era giunta al suo termine; già doravansi le cime delle alpi lontane, ed il crepuscolo penetrava in quella sala medesima ; quando il moribondo all’ improvviso scuotendosi, mandava un grido di giubilo, che entrambi ci rende attoniti — Oh Dio, egli esclama, e che? sono ancora fra i viventi !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","gran Dio io non m’inganno . io vedo . questa è luce .","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ah sì certamente questa è luce . i miei occhi si riaprono ... O celeste beneficenza! Noi vedemmo di fatto con maraviglia, che egli distingueva i varii oggetti che erano in quella stanza; — Oli potrò io adunque, ripigliava, dare ancora un addio alla natura prima di abbandonarla .","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","potrò contemplare ancora l’immagine di quella creatura da tanti anni verso di me sì pietosa !.. La donna quasi volesse nascondersi si era coperta colle mani il volto : ma all’ instante preghiera alzava infine tremante gli occhi verso di lui. Io non descriverò la scena maravigliosa commovente di cui fui spettatore.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Il moribondo al fissare i suoi occhi nel volto di quella donna mandava un grido — Oh Teresa Teresa ... e cadevano entrambi l’uno nelle braccia dell’ altro. Era infatti Teresa la virtuosa donna consecratasi da tanti anni alla cura di quell’infelice. Riavutasi dall’ abbattimento di quella sorpresa — Sì, disse, io sono Teresa, uomo sublime e generoso, io sono Teresa che orba del consorte, e d’unica figlia, toccati tutti gli estremi delle miserie e degli affanni, scopersi il luogo della vostra dimora , e corsi a pagarvi colla riconoscenza quel debito che il cielo non permetteva, che io vi pagassi mai coll’amore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Perdonatemi se io volli restarvi ignota fingendomi priva della parola per non risvegliare in voi tormentose memorie. Ma le ultime parole della piangente donna più non erano udite. Duncano colla prima, ed unica gioia sul volto , già avea mandata al Creatore la sua anima bella, e virtuosa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","NOVELLA SECONDA Il Magnetismo Difficile cosa ell’ è, a tempi nostri, di trovare in Europa una persona, la quale avendo il modo di farlo, non vada almeno una volta a visitare la capitale della Francia. Parigi è una gran città; quivi il giovane sconsolato crede della pingue eredità di uno zio, trova facilmente il modo di sbrigarsi del superfluo; là il classico 113: là le seducenti e voluttuose divinità dell’ opera a vicenda, gli offrono, e comodamente la via di asciugarsi le lagrime, e la borsa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A Parigi viene a diradare le rughe della fronte dalle oscure nebbie del Nord il tristo ipocondriaco coll’aspetto delle vivaci uniche commedie, che in teatro e fuori di teatro ogni giorno ivi si rappresentano : colà il nauseato dell’uniformità dei cibi provinciali trova a svegliare nuovi, e incogniti sensi al palato: colà la grave mammana, l’innocente grisette, l’ acqua filocoma , le truffes du Périgord trovano smercio con ugual facilità; nè vi mancano venditori di sapienza e di talento quando con pochi soldi tu voglia acquistare queste merci dai giornalisti, che le vendono in fiaschi a prezzo discreto. La mia filosofica natura però mi ha sempre allontanato dalle sopracitate gravi lucubrazioni. Io andai a Parigi mosso da un altro genere di pazzia ; giacchè vera e grande pazzia si è pur quella di andarsi a corrucciare, e perdere il tempo nel calcolare l’orbita delle stelle semplici, o doppie, o a decomporre il joduro di potassa, quando uno può passare tranquillamente sbadigliando i giorni suoi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Disgraziato tuttavia colui, il quale andando a Parigi, e bramando di consecrarsi a questa pazzia dello studio si contentasse di attingere la sapienza al collegio di Francia, o all’Instituto ; poichè non solamente la dottrina dei sapientissimi cervelli, che compongono questi corpi è saepe saepius narcotica, ma ancora perchè essa ha limiti assai volgari e ristretti a fronte di un’ altra ben più sublime , e recondita di cui propongo parlare. Questa è una dottrina misteriosa nata nei tempi, in cui l’intelletto umano di fresco uscito dalla creazione tutta spiegava l’immensa sua potenza, e prima che il vizio giungesse a deturparla con sempre crescente operosità. Il deposito di essa si è per antichissime tradizioni conservato, e vive in fino a’ giorni nostri, ma fra pochi privilegiati.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Nè già son questi uomini lungamente consumati nelle scienze, e nelle meditazioni, ma anzi d’ordinario semplicissimi ed ignoranti: verità mirabilmente simboleggiata nel medio Evo dal grande Alberto Magno, il quale avea affidato l’incarico d’insegnarla ad una testa di legno: cosi oggidì ancora fra i più venerandi sacerdoti di questa scienza si distinguono il Casamia, ed il Matthieu Lansberg. A pienamente poi convincervi della verità di quanto or ora ho qui detto , leggete questo caso accaduto a me l’anno scorso 1834. È preziosa usanza in Parigi di formare certe società, le quali convengono ad un banchetto comune in tempi determinati.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sono queste adunanze composte per lo più di persone appartenenti allo stesso ordine di studi e di occupazioni, le quali trovano colà i modi di contraccambiare allegramente i loro lumi. Alcune volte compongonsi di Industriels e di commercianti ; te ne accorgeresti alla splendidezza del festino, alla regolarità del servizio, ed all’esatto numero di bottiglie rigorosamente calcolato dal direttore della festa. Ora sono formate da gravi magistrati con tutto il treno degli avvocati : essa allora è dignitosa e sonante: le autorità del digesto e delle pandette alternano fra il fumo del bordeaux e del champagne: un testo del Merlin presiede talvolta l’ apertura di un paté de fin gras, ed il tutto ha poi termine con brindisi latine, che il fracasso di tanti oratori impedisce sovente di sentire.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Talvolta lo sono di poeti, e di artisti, e allora, oimè, con rossore il confesso, queste degenerano sempre in ispaventevole orgia: tale sorta di gente usa a convivere piuttosto con enti immaginari , è poco atta a discendere alle consuetudini reali della vita. Quindi le libazioni, e i brindisi prorompono senza freno : i reconditi accidenti dello studio si palesano arditamente: nè tardano le verre en main a sciogliere i poeti il canto alla filosofica, sfacciata, leggiera, profonda, e sempre lieta chanson de tables; risponde, in ritornello il discordante coro dei convitati, si accresce l’assordante tumulto, la frenesia aumenta, volano in pezzi vetri e bottiglie ; un Oratore sale allora sulla tavola a perorare il silenzio, ma una tempesta d’aranci , e di confetti co’ loro rispettivi liquidi lo richiamano ben tosto all’ordine, finatantochè in mezzo alle rovine e allo scompiglio universale dell’apparato, giungono la fatica, e il sonno a cacciare tanto terribile genìa con generale soddisfazione del vicinato. Ma per quanto ognuna di queste adunanze s’abbia i suoi pregi, nessuna certamente può eguagliare nel diletto quelle che si facevano una volta al mese, e che sono note sotto il nome di adunanze della Revue En-chiclopedique promosse dal signor Jullien antico direttore di quell’ eccellente giornale: queste potrebbero a giusto titolo chiamarsi il pandemonium della intelligenza umana , poiché in esse tu vedi d’ordinario epilogate l’intelligenze umane delle quattro, o se ami meglio delle cinque parti del mondo le quali vi convengono.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io ho qui visto Geremia Bentham trovare verey good un’insalata fatta da un selvaggio dell’ Orenocque ; ho qui visto sorridere tranquille, e pacifiche le menti più disparate, le penne più gareggianti tra loro. Dotti, sapienti , artisti, viaggiatori, guerrieri, filantropi, poeti, meccanici, principi e non principi, il guacchero della Pensilvania, il settatore di Macometto , il Bramino erbivoro, e l’antropofago filantropo , gli ho qui visti tutti, dico, riuniti in un solo pensiero, quello cioè di satollare l’appetito. Si fu in una di queste adunanze, che mi accadde di conoscere la persona , cui debbo lo strano accidente, che imprendo a raccontare.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Erasi appunto in quel periodo del pranzo, in cui fomentate dalle libazioni germogliano spontanee le dispute fra i banchettanti, e che questi ragionando, o sragionando si portano in varii crocchi distinti: nel crocchio del quale io faceva parie era sorta disputa sulla esistenza, o non esistenza del fluido magnetico; ognuno dei contrastanti sosteneva acremente la sua opinione, ed io, non so per qual motivo, (come accade sovente) erami appunto messo dalla parte di quelli che lo negavano. Io aveva intanto alla mia destra un placido vecchiotto, il quale stava intrepidamente succhiandosi l’ultima gamba di un Omar, e ne spediva i gusci in silenzio senza parere pigliare parte alcuna nella disputa; a talchè io m’immaginava che fosse costui un amatore di storia naturale cui quel testaceo svegliasse scientifiche opinioni da leggersi poi nella prima adunanza dell’Instituto. Io avea intanto con non so qual vittorioso argomento ridotto al silenzio i miei avversari, quando costui voltosi improvvisamente a me: da quanto mi pare, dicemi, la vostra signoria è artista?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Io che non ignoro, come la logica degli artisti goda di poco credito, risposi alquanto indispettito— È forse la mia logica che glielo fa indovinare? — E quando gli dicessi di sì, signor mio, non crederci di fargli torto: io pregio assai più l’immaginazione, che la logica; poichè coll’una si va innanzi sempre, e coll’altra sovente si torna indietro. — In questo caso, signor mio, mi abbia per suo servitore, io sono appunto uno di quelli esseri, i quali cercano l’immortalità sui soffitti coll’ impiastrare di colori le tele, e renderle palpitanti — L’apertura del salon, ripiglia il vecchio, è vicina; certo che ei debbe a quest’ora essere con qualche suo lavoro pronto a presentanosi ; mi concederebbe egli di lasciarmi ammirare anticipatamente l’opera sua?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Io non poteva rifiutare sì gentile richiesta, e gli risposi, che il mio studio era sempre aperto, e che io era riconoscente a chi mi onorava. Finì il dialogo, finì il pranzo col solito caffè, e senza complimenti lietissimi ci separammo. Ora, o caro lettore, io vorrei fare a meno di descriverti la disposizione che aveva dato al quadro, che io stava facendo; ma perchè tu intenda il mirabile racconto, che segue, la cosa è impossibile: abbi adunque pazienza, e sarò breve.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Il soggetto di questo quadro era Petrarca ricevendo la corona da Roberto re di Napoli. In una gran sala magnifica, e sopra un grande trono d’oro e di porpora, sta il re Roberto scartabellando un fascio d’ antiche carte, mentre la regina accanto a lui appoggia sulla spalla destra del marito la sua graziosa figura, aggiustandosi una ciocca di capelli colla destra, e scambiando col poeta un sorriso. Un araldo vestito di velluto nero, e con urna in mano è in atto di porsi ginocchioni avanti al re per raccoglierne il voto : dietro al trono stanno le dame della regina in numero di nove, appunto, diceva quel dotto re, per ricordare le nove muse: sono scelte fra le maggiori bellezze del regno: vispe, e gaie, esse susurrano fra loro, cinguettano coi cavalieri che sono loro dietro, e sembrano seccate anzichè no da quella dotta festa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Dalla parte opposta con aria importante, e grave sono poscia otto dottori, de’quali però non si scopre altro fuorchè il naso, e la sommità del capo ; tanto è l’ingombro dei Platoni, degli Aristotili, degli espositori, e commentatori di quelli scrittori dietro a cui sono trincierati. Bello, sorridente con faccia alta, e maestosa campeggia poi finalmente in mezzo al quadro il poeta; esso è vestito di umile, e semplice veste, ma un piede, che avanza incautamente scopre con brutto tradimento la splendida porpora , che sta sotto, e che con savia cautela egli ha avuta l’ antiveggenza di indossare, non dubitando, nella sua modestia, dell' esito della cerimonia. Lascio da parte la turba dei festeggianti accorsa, la quale riempie il fondo del quadro, tralascio l’ orchestra che li rallegra colle sue sinfonie, ed ho finito.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Due giorni dopo io me ne stava sbadatamente dinanzi al mio quadro attendendo il modello, quando un leggiero stropiccìo di piedi che io sento mi fa rivolgere, ed ecco che io veggo il mio vecchierello (che seppi di poi essere medico), il quale salutandomi con amico sorriso, scusate, mi dice, se l’impazienza di vedere la bella opera vostra non mi ha permesso di protrarre più a lungo il piacere di venire da voi: mi offre intanto la mano che io accetto incautamente accennandogli di sedere. Io non potrò definire, e forse non è diffinibile la strana sensazione , che mi cagionava l’ improvvisa stretta di mano di quel dottore: certo gli è, che questa, ed una certa burbera occhiata, con cui l’accompagnava, mi cagionavano una scossa tale, che io non posso paragonare che a quella della pila voltaica: mi colse il capogiro , mi parve di sentire all’ orecchio qualche complimento (perchè questi si sentono sempre); ma tosto tratto da una forza incognita, piombai sopra il mio seggiolone: sparve lo studio, sparve il dottore, e vidi in un momento tutta cambiarsi stranamente la scena che io aveva innanzi agli occhi : e qui io mi vedo obbligato ad implorare la fede del lettore ; purchè non voglia trattare da favola ciò che sono per. narrare.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La scossa elettrica che mi aveva percosso, fu subito seguila da molte altre, ma sempre però decrescenti in intensità, cagionandomi una specie di fremito alla cute non disaggradevole, ma per le quali rallentavasi il dominio delle mie facoltà intellettuali, benché conscio io rimanessi d’ogni sensazione che esse ricevevano. A poco a poco ecco il mio quadro acquistare un prodigioso tuono al di là dei limiti dell’ arte ; un vapore aereo si frammischia maravigliosamente, e si interpone ne’varii piani; le ligure spiccano isolate, la tela è sparita, la scena è viva avanti gli occhi miei : si accresce la maraviglia , si anima l’occhio delle mie figure , il poeta dondolando alquanto graziosamente sur un piede lo posa innanzi all’altro, la regina sbadiglia un poco, e ripiglia il sorriso, l’araldo scuote l’urna. Già i voti sono raccolti, Petrarca incoronato alza la destra domandando silenzio, benchè nissuno abbia ancora parlato.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Un’ istantanea agitazione si sveglia in quella moltitudine, il più bel contrasto di musi Napolitani si spinge e si urta, e compie il fondo del quadro : ma zitto che si apre la bocca del poeta. Pensa, o lettore, quale dovea essere la mia agitazione, io assisteva ad una delle più splendide feste, colle quali mai sieno state onorale le lettere. I costumi, e la lingua di quattro secoli addietro erano vive avanti a me.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","lo doveva udire . quel dolce di Calliope labbro, da cui scaturirono tante melodie tenere, e tanti maravigliosi versi. Già l’illustre Messere in mezzo della sala, atteggiato secondo i precetti di Quintiliano, apriva quella aurea bocca, ed io pure a bocca aperta impaziente, l’occhio in lui fisso, stava smanioso di raccogliere ogni suo detto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma o mente umana ognor d'inganni preda! Uno spirito d'inferno invidiava tanta mia felicità, e vegliava a mio danno. Il Petrarca fatto un inchino aveva appena proferita la parola Sire, che tosto oppresso il mio cervello, e fattisi i miei occhi gravi, caddi in un profondo sonno.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Non posso avere esatta idea del tempo, in cui durò il mio stato scandaloso ; ma certamente esso dovette durare parecchie ore, giacchè io fui desto dal rumore degli applausi, e già il poeta fumante, ed agitato erasi condotto a sedere in sito ben apparato e difeso, tutto avvilupato nella splendida sua porpora. Non dirò la rabbia, e il dispetto che mi assalirono per la mia indecente condotta fra si nobile consesso, nè so a quali estremi io sarei giunto, se una singolare e nuova maraviglia non veniva in quel punto a distrarmi dal mio pensiero. L’orchestra stala fìn’allora in silenzio cominciava amoversi, e prorompeva in una sonora, piena e maestosa sinfonia; facevansi quindi i moti a poco a poco più rapidi e vivaci, ed annunziavano finalmente la danza.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Di fatto ecco dopo un universale scompiglio, un agitarsi di berretti, e di penne, uno strofinìo di sete confricate, cadere il polverìo, e comparire l’ordine di una misurata danza. Ma qui si rifiuta ora l’amor proprio, a che io possa narrare il crudele esperimento della mia insufficienza : ripetere le maladizioni, e le ingiurie che da quelle vaghe danzatrici piombarono d’ogni parte addosso al malaugurato, ed ignorante pittore che le aveva dipinte: più d’una, sciancata , e zoppicante per mancanza d’un muscolo, o di un osso, pur troppo rivelavami le turpitudini dell’arte, nella cui perizia io pur tanto confidava. Perdonate , vittime infelici !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","perdonate ! alle fisiche scempiaggini, di cui vi ho innocentemente regalato, in grazia delle tante belle virtù inorali che vi ho impresse nell’animo. Entrava frattanto a prendere parte alla festa un altro strano personaggio, che non mi aspettava.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era questo il fantoccio ossia mannequin, il quale, lasciato il perno di ferro, sua consueta dimora, avanzavasi gravemente ad aprire la danza con la dama d’onore della regina. Immaginatevi quella strana figura di legno con una cattiva camicia indosso (che porta sempre per difendersi dalla polvere) agitandosi, e col più comico contrasto, e cercando di piegare mollemente quelle membra rigide e convulse , mentre il crich, e crach di quegli aspri movimenti facevano uno sconcerto infernale. Nè questa era l’ultima maraviglia, che io doveva vedere in quel giorno; fin qui tutto le mie figure eransi presentate a me nello aspetto, in cui le aveva dipinte ; ma per seguire l’ordine della danza esse dovevano pur finalmente volgermi le spalle, e qual fu la mia sorpresa quando nel voltarsi che esse fecero mi vidi innanzi nè più, nè meno la tela del quadro, su cui erano state dipinte, nè rimanere di questo, che i soli contorni, o sia la silhouette?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io vidi proprio la pretta tela del mio quadro segnatovi sopra persino ancora l’indirizzo del venditor di colori, che me l’aveva venduta. Sopra un’anca della regina appariva netto e chiaro un toz rue de la Mieli . N. 2 (Ottoz, rue de la Michodiene celebre mercante di colori) e sulla spalla di un paggio un Odiere N. 2. : ma la danza è finita, tace l’orchestra, ogni cosa torna al suo luogo, ed io mi trovo di bel nuovo innanzi al mio quadro col dottore accanto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Costui certamente doveva aver visto quello che aveva veduto io, e tuttavia non pareva dimostrarne la menoma sorpresa : tosto con un ghigno malizioso, eh! mi pare, disse, che vossignoria abbia voluto darmi un tal saggio del suo valore pittorico da togliermi persino i mezzi di farlene i complimenti. Mi corse subito alla mente il colloquio di due sere prima, e la disputa sul magnetismo che io aveva negato, nè dubitando che io dovessi a questo incognito agente quanto aveva veduto, soggiunsi: io non sono in grado di rispondere ai vostri complimenti, o piuttosto ai sarcasmi che la vostra superiorità vi dà il diritto di farmi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— E appunto questa mia superiorità, ripiglia egli gravemente, è quella che mi vieta di farvene: io penso mio dovere il disingannarvi, giacchè io vi reputo degno di penetrare i misteri, i quali la natura nasconde al più delle genti ; sì signore, io voglio aprirvi l’esistenza di alcuni arcani della natura, di cui l’uomo ha smarrita la traccia, quando volle tutto confidare alla ragione ; essere immaginario, aereo , creato dalla sua superbia, che lo tolse dall’ importante missione confidatagli di percorrere l’ immensità dell’infinito: tiranna, che gli fece negare tutto ciò, a cui non potè applicare matematiche spiegazioni, e determinò i confini all’ umana intelligenza. Fra questi misteri è il magnetismo, di cui ciò che voi avete testè veduto, non solo vi dimostra l’ esistenza, ma ancora la recondita potenza. Se io mi fossi improvvisamente trovato bello e fatto su questa terra in questa mia età di quaranta e più, non sarei rimasto più sbalordito di quello, che il fossi al discorso di quel dottore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Grande caligine diss’io, voi togliete dagli occhi miei : olà abbiate compassione di un povero galantuomo, e rivelategli il mistero di tanta vostra potenza. Le scienze hanno fatto la disperazione di tutta la mia vita, nè ho abbracciato le arti, che per trovare un compenso all’immenso vuoto, che quelle mi lasciavano. Amico risponde allora il dottore, troppo io conosco gli uomini per non avvedermi, che voi siete una di quelle anime ardenti, le quali abbracciano sempre gli estremi di tutte le cose, nè cedono, che alla logica plebea dei sensi : ora un ordine di cognizioni più vaste deve aprirsi alla vostra mente.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma vi basti per ora il gettare uno sguardo al cammino seguito in tutte le cose dalla natura nell’ ordine fisico, di applicarlo al morale, ed il magnetismo non vi sarà più un mistero. Che fa la natura quando vuole unire due principii eterogenei? non ricorre essa a una terza sostanza?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ebbene così tra la sostanza corporea, e la intellettuale è una terza sostanza, la quale partecipa nè dell’ una, nè dell’ altra, ed è questa terza sostanza che s’ impronta di tutti gli oggetti esteriori ; che ha parte nei dolori , e nelle gioie del corpo , e trasmette all’anima le innumerate sensazioni della vita. La scienza del magnetizzatore è appunto quella di eccitare questa sostanza, e penetrare così nelle parti intime del corpo, investigare gli sconcerti dei visceri; quindi la facile previdenza delle cose future quando abbiano già consimili antecedenti. — Come attonito io rimanessi a queste parole del dottore, non è a dire.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io osava tuttavia dichiararli , come per esse io non mi spiegassi ancora in che modo gli oggetti materiali avessero potuto pigliar moto e vita, come avea fatto poco prima il mio quadro. —— Anzi egli ripigliava , io trarrò da questo un esempio per provarvi maggiormente la verità della mia dottrina. — Ditemi un poco; avete voi visto or ora qualche cosa di più di quello che colla vostra fantasia voi avevate a parte a parte creato nel vostro quadro?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Mai no, diss’io interrompendolo, ma tuttavia caro dottore , come sarà mai, che quella mia sì vispa e bella regina , la quale fu da me immaginata parlando e sorridendo con tanta grazia, mi abbia, volgendosi, fatto vedere così ignobilmente la tela, e l’indirizzo della bottega del venditor di colori? Lasciatemi finire, che qui appunto io vi aspettava per confermarvi la verità della mia sapienza : ditemi un po’ accade mai a voi altri pittori, che mentre state intenti a dipingere una figura pensiate un momento alla parte opposta di essa, di quella parte cioè che non deve figurare nel quadro? — No, risposi io ancora.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Dunque quella parte della figura che non è stata creata nella vostra immaginazione , nè informata nella terza sostanza non esiste , nè il magnetismo può certamente farla vedere. Lo stesso dite del sonno, da cui foste colto mentre parlava il Petrarca ; perchè quel discorso voi non l’avete mai sentito , e mai non esistette nella vostra mente: e se debbo pur dirvi (sommessamente all’orecchio) talvolta cogli aurei volumi dì quel sapiente non vi siete voi forse addormentato? A quell’ intima, e profonda investigazione della mia coscienza fatta dall’inesorabile dottore , io arrossii e chinai la fronte a terra : intanto egli trattosi di tasca l’orivolo, e indicandogli quello un’ora stabilita per un consulto , mi abbracciava strettamente, e mi piantava lì colla mente piena di stupore e di maraviglia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","NOVELLA TERZA Miss Evelina Se la fortuna non ti ha mai portato ad ammirare nel golfo di Gaeta il sole quando fra rutilanti ed infuocati vapori scende nel mare solcato dalla vela bianca di cento navicelle , che portano seco i loro destini ; se mai tu non hai visto in quelle onde irizzanti specchiarsi i cerri maestosi e secolari , quel lontano promontorio d’Astura infesto all’ oratore romano , quel capo di Circe celebrato da Omero , e quell’ immane Apennino eterno freno all’onde, che bagnano i piedi della nutrice di Enea, la vergine Caieta, tu sei pure un infelice mortale! quando il tocco della campana darà segno agli amici , che è giunta l’ ora tua estrema , quando tu benedirai la famigliuoletta , che sta piangente presso al tuo letto di morte, parti con dolore ; tu non avrai contemplata una delle più splendide scene della natura.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Poco lontano da Gaeta, sopra una roccia sporgente alquanto sul mare, trovasi una chic-setta di antichissima forma, che secondo le tradizioni, si vuole fabbricata dai Normanni, ad essa è stata aggiunta una piccola Canonica di moderna costruzione, ed è il tutto circondato da un bel boschetto di aranci, e da un orticello ampio quanto il può comportare la ristrettezza del sito. Trattenuto da un accidente del viaggio , io mi stava assiso colà presso contemplando la spiaggia, quando da quella modesta, e bianca casuccia usciva un buon sacerdote , il quale colla più cordiale affabilità comune alle meridionali genti, invitavami ad entrare nel suo orticello, e a scegliere degli aranci sempre cari, dicevami, e bene accetti ai viaggiatori. Io non poteva rifiutare la graziosa offerta, e vi entrai tosto con esso.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era questo delizioso, e fresco; in bel ordine disposti si vedevano lussureggiare gli alberi di fruita squisite e dilicate, e meravigliosi soprattutto erano poi i dorati aranci, i quali da ogni parte penzolavano. Il povero prete uso forse a lungo silenzio in quella sua solitudine, ed alquanto verboso per natura, raccontavami tosto le vicende della sua vita. Nato povero pescatore sulle spiagge della Sicilia, egli aveva militato in gioventù, ed era uno dei superstiti di quella divisione napoletana di Murat stata quasi tutta sommersa in una palude in Russia: scampato dai mille disastri di quella campagna Omerica , erasi quivi ritirato con un antico zio, prete esso pure , e da lui avviato nella carriera sacerdotale ; per la sua morte aveva egli ereditato quella casetta con cinque staia di terreno , parte oliveto , e parte vigna , sufficiente al bisogno suo , ed a quello di due donne che lo servivano : eragli di più riuscito di raggranellare 300 ducati co’ quali aveva trovato in Sora marito ad una sua nipote ; uomo principale del paese , e che faceva il procuratore e lo speziale secondo il bisogno, Ma i tempi si erano fatti cattivi, gli olii non avevano più prezzo , perchè i Francesi con una loro diabolica invenzione lo facevano col carbone.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La sua vigna del Ronco poi produceva il miglior vino di Gaeta, ed anzi dicea : voglio che ne siate giudice voi medesimo. — Uomo cordiale, accetto di buon cuore, io gli risposi, un paio de’vostri aranci, ma quanto al vino non mi è possibile di accettarlo. Come, voi sembrate Inglese, c rifiutate di bere ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ma forse io m’inganno , voi siete Turco , e perciò non bevete vino. — No, caro amico, non sono nè l’uno, nè l’altro, ma .... Voleva veramente dirlo , che voi eravate Tedesco ; ma anche Tedesco , anzi come Tedesco .... — No, amico, io sono nè più nè meno di quello , che siate voi , un buono Italiano , ma non soglio bere , fuorchè nell’ora del pranzo. Così discorrendo eravamo giunti sulla porticella della casa , nella quale il prete invitavami a prendere un po' di riposo: accorgeva tosto tutta ridente una fantesca con il grembiale raccolto , da cui uscivano non so quali barbabietole, cardi, porri, ed altri erbaggi per la cena del sacerdote, e spalancava la porticella.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La sala in cui entrammo era al piano terreno con due finestre verso la marina, arredate, s’intende, di peperoni, ed altri semi esposti ai raggi del sole , e di una grossa bottiglia di tabacco coperta di piombo; nè vi mancava l’assordante armonia di un canerino, e quella di un cagnolino, i quali per dieci minuti non permisero che ci intendessimo altro che a segni. Semplice era l’arredo, candide Ie mura ed ornate di alcune immagini miracolose: sul cammino gravi il ritratto dello zio, a cui , diceva il prete , non mancava altro che la parola (di cui certo era privo l’autore di sì scellerata pittura); vedevansi sopra uno scaffale alcuni libercoli, tra cui due breviari, il terzo volume della storia del Giannone, e un Kempis mancante dei cinque primi fogli; rimpetto poi allo scaffale era un ampio seggiolone , che una nera e lucida striscia nel centro della spalliera , e certe stoppe , che scappavano fuori indicavano chiaramente copie questo fosse il prediletto, o per lo studio, o per il riposo pomeridiano. In mezzo a tanta semplicità svegliava però la curiosità mia un arnese , che assai poco pareami confacente alla condizione del mio ospite; era questo una picciola ed elegante culla chiusa tutta all'intorno da seriche cortine.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tale mia curiosità andava forse a finire in una inconveniente domanda , quando un gemito uscito appunto allora da quella culla veniva a temperarla, mettendomi a parte di uno dei più tragici casi , che la storia delle sventure umane possa registrare nelle sue pagine. Al vagire di quel bimbo aprivasi tostamente una porta, e grave, e bella, quasi subitanea apparizione dei castelli fatati, si presentava sulla soglia una donna : essa stava perplessa un istante al vedermi, quindi movendosi lentamente, misurando i passi verso la culla, strappate con dispetto le cortine, che coprivano l’ innocente creaturina , le porgeva il seno. Questa donna non toccava certamente il quarto lustro, ed era di sovraumana beltà; la straordinaria sua bianchezza , i capelli d’oro , e il ceruleo degli occhi indicavanmi subito una di quelle bellezze, che ci manda il nord fredde come le sue nebbie, fantastiche, e maestose come le loro forme : ma dalla incolta mole dei capelli abbandonati sopra le spalle, e dai moti convulsi degli occhi faciI cosa era l’avvedersi, che la ragione della misera doveva essere alterata.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Acquetavasi tosto il bimbo , e, come è l’uso di quegli innocenti, addormentavasi: la donna riponevalo, e spariva come lampo. Aveva regnato un profondo silenzio in tutto questo tempo; ma appena la donna erasi ritirata, che il buon sacerdote indovinandola mia curiosità si pose in dovere di satisfarla - Voi avete visto, mi disse, il quadro della più profonda miseria , in cui possa il caso precipitare una donna. È appunto un anno , dappoichè un potentissimo lord colla moglie , due figliuole , una di incirca otto anni, e l’altra già da marito ( che è quella da voi veduta testè ) unitamente a un altro nobile giovinetto destinatole in isposo, passavano per qua , avviandosi verso Napoli.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Certamente voi avrete intesi i fatti atroci, e spaventevoli di quei masnadieri, i quali sotto la condotta del terribile Gasparone desolarono negli anni addietro queste contrade, i sacrilegi, e le infamie, di cui essi si resero colpevoli: ora volle appunto la sorte, che questa disgraziata famiglia cadesse nelle mani di quei scellerati. Svaligiate intieramente le vetture, ma poscia fattivi risalire il lord, sua moglie, la minor fanciulla e il giovinetto, Gasparone dichiarava di seco voler ritenere la maggior figliuola. Vi lascio immaginare come atterriti rimanessero quegl'infelici a tale spaventoso annunzio: quanto poterono le promesse del padre, gli scongiuri e le lagrime della madre prostratasi alle ginocchia di quelI’inesorabile assassino implorando pietà, tutto fu inutile : per sommo di disgrazia l’animoso giovane preso dalla disperazione osava sconsigliato minacciare il rapitore colla spada; ma tosto rovinava a terra con tre coltellate nel fianco, per fortuna non mortali.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Gpsparone fatto un terribile segno al postiglione, questo partiva come un lampo. Raccolsero gli assassini il ferito giovane , e colla ragazza priva di sentimento si ritirarono nelle loro rocche. Si sparse tosto la fama dell’ orribile misfatto , ma inutili furono tutte le ricerche per iscoprirne la traccia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Passati già erano forse venti giorni, quando una sera pochi passi lontano dal borgo ecco arrestarsi un legno, scenderne due uomini, e un giovine cogli occhi bendati, che lasciano in mezzo della strada, e spariscono. Era questo il giovane infelice, che salvato dalla morte, dopo di essere stato testimonio di tutte le iniquità, ed oltraggi fatti alla povera miss Evelina (che tale ne è il nome), alla disgraziata sua sposa, doveva poi, pagando una enorme somma di danaro, venirla a riscattare a giorno determinato. Pensate se ei fu esatto a recare la somma imposta per la liberazione di così caro pegno: venne restituita la infelice vittima ; ma oh Dio in quale stato !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Forse è pietà della divina provvidenza, la quale mai non ci abbandona , che essa abbia smarrita intieramente la ragione ; eccovi pertanto ( indicandomi la culla ) ecco le funeste conseguenze della sua sciagura! nel suo delirio noi tememmo alcun tempo, non ella sè uccidesse, e la malaugurata tuttochè innocente creatura : ma pietà di madre pare tuttavia superare il ribrezzo, ed essa ne compie i doveri. Il giovane , il più disgraziato tra i viventi, più non volle abbandonar nella sventura quella, che era destinata a dividere seco ogni fortuna, ed a formare la sua felicità : egli la assiste , e la consola colla sollecitudine, e colla pietà di un amante; piange, ma è disperato consiglio sperare di ricondurla alla ragione.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io gli ho qui raccolti ; essa mi fu affidata dal padre suo a cui, pare, che questo clima le possa forse giovare. Giacché la madre moriva di dolorei a Roma pochi giorni dopo il lagrimevole caso succeduto alla figliuola. Era Evelina in atto languido seduta sopra la riva del mare all’ombra di un faggio, ed in faccia alla chiesetta: una mano sosteneva il merito , l’altra ravvolgeva spensieratamente fra le dita le anella liscie, e lucenti dei capelli di un mesto, pallido, ma vago giovine, il quale le stava seduto al piede : la sua bionda e lunga chioma errava scompigliata, e in preda al vento, ancorchè a ritenerla fosse vagamente posta sulla testa una gentile corona di fiori d’aranci : una sottile , e semplice veste bianca, ma allentata, e cadente I’avvolgea, un piede picciolissimo calzato colla maggior cura, ed eleganza pareva giuocasse coll’onda cogliendo il momento , in cui questa si ritirava per istamparne l’ impronta sull’umida arena che tosto spariva all’ urto dell’ onda successiva : due grandi occhi languenti di tristezza guardavano un momento il cielo , e poi ricadevano sul mare, nè mai si rivolgevano al giovine: l’espressione era cupa, e incerta; ma si rasserenava ad un tratto : i suoi occhi si fissavano nel sole, il quale si alzava appunto allora dal mare increspato da una brezza fresca , e leggiera.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A che sorgi , dicea ella , così raggiante e festoso? forse per rischiarare un giorno di più agli infelici? tristo ufficio fai tu .","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ebbene si vivrà ancora un giorno . ma questa sera ti tufferai nel mare , sorgeranno le tenebre , e queste saranno eterne . oh sì eterne .","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","oh sì, io amo le tenebre; sono già molti anni dappoichè io volli visitare quelle contrade tanto care alla luce, tanto care agli Eroi; ma questi quando io vi arrivai erano tutti morti, e la loro luce spenta ... Il mio vascello , me ne sovviene , vogava placido sul mare , io stava a lato di mia madre , e guardavamo insieme il cielo . Che bella cosa è il cielo!","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836",".. ma in un momento esso si oscura, un vortice spaventoso si apre, e ne sorge un nero serpente ... oh spavento! ha le ali di pipistrello, la testa di color di sangue, si ravvolge all’albero della nave : scrosciano le antenne, squarciansi le vele , la nave si sommerge. Quel serpente batte le ali sucide ed infette , ahi che egli mi percuote una guancia !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","mira l’indelebile macchia che vi ha impressa: ora il potente veleno mi serpeggia nel sangue, e mi dà un tormento peggior della morte. Io era pure bella e felice: ma ora non posso morire . non voglio morire.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La povera creaturina affidata alla mia cura ha bisogno di me, quando non mi vede , piange. Il giovane sconsolato, cogli occhi fissi nella delirante donna, parea pur chiederle di essere un momento oggetto de’ pensieri suoi. Non tardava ad esserlo: ella abbassava gli occhi sopra di lui, e prorompea con aria di sdegno: e che fai tu vicino a me?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","presso a questo lurido avanzo della infamia , e della sventura? non temi di contaminarti? ritirati, serbati alla gloria di quella terra sublime che ti fu patria ; va, corri, o giovane, dove ti aspetta nel fiore degli anni un avvenire pieno di gioie e di speranze: la tua terra è la terrà dei trionfi : ella apre ad essi l’immensità dei mari , i due emisferi, l’universo: rendi immortale il tuo nome , io stanca dagli anni, e dalle sventure cérco la pace.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Parve ricomporsi più placidamente dopo quello eccitamento di mente, e toltasi la corona di capo ne sparpagliava le foglie nel mare: ed io, che era rimasto addietro a considerare questa scena di dolore , mi ritirai col cuore pieno di tristezza. Io doveva partire la mattina di poi , nè voleva farlo prima di abbracciare ancor una volta il mio ospite della sera precedente. Lo trovai recitando il suo breviario ; sedemmo entrambi sopra un sasso in fondo al giardino: io gli chiedeva subito nuove dell’ inferma.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Male, mi disse , crollando il capo, male assai: da ieri in qua lo stato di lei peggiorò di molto : malgrado tutti i nostri sforzi non ci venne fatto di farle gustare cibo di sorta : essa è rinchiusa col suo bimbo in questa camera. Ahimè quale imprudenza, risposi io, vedendo che quella camera comunicava col terrazzino collocato perpendicolarmente sopra il mare, allora alquanto turbato. — E che volete, continuava il prete ?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","se noi tentassimo di penetrare nella camera con violenza, avemmo timore di qualche disperata risoluzione: mentre altre volte , e in simili circostanze, colla dolcezza , e col non urtarla l’abbiamo ricondotta a riposati pensieri. Ma ohimè, che pur troppo i miei timori non erano vani : un grido improvviso , ed un accorruomo di un giovane manoale , che lavorava nel giardino ci fa alzare gli occhi : oh spettacolo spaventoso ! miss Evelina scarmigliata, cogli occhi stralunati , e furibondi era salita sul lembo del terrazzino dalla banda del mare.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Essa sollevava sopra il suo capo il bimbo in atto minaccioso, bilanciandosi sull’abisso , e intuonando con voce sonora e lugubre l’inno della morte. Già tutti gli abitanti della casa erano in moto , mentre io stupefatto , immobile, col sangue agghiacciato , colla lena sospesa stava spettatore impotente di una catastrofe imminente e terribile. Intanto lord Cliton, ed il prete eransi precipitati alla porta della camera per aprirla; ma essa non cedeva ai replicati loro sforzi: premevano gl’istanti, forse era miglior consiglio il non tentare quella violenza, ma la ragione poco serve nei casi estremi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Cede finalmente la porta, ed eccoli accorrere sul terrazzino : se ne avvede all’istante la misera, e rivolta ad essi con riso convulso, oh momento terribile! essa si slancia, e sparisce nelle onde : precipitoso io corro a piedi della roccia, e mi getto là, dove era scomparsa , la vedo ben tosto galleggiare sulle acque, e malgrado l’agitazione di esse mi riesce alla fin fine di raccoglierla , e di ridurla alla sponda. Erano intanto tutti colà accorsi; la donna rimaneva tuttavia in vita; ma la debole creatura, che seco era stata ingoiata più non comparve.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Contento di quanto il cielo mi aveva conceduto di operare, volli allontanarmi da quella scena di dolori: mi accomiatai dal prete, e fra le acclamazioni di quelle genti, e le lagrime di riconoscenza del giovane lord mi partii. Sei mesi dopo io era di ritorno dal viaggio di Napoli, e volli, passando vicino al molo di Gaeta, salutare il mio buono amico, e sapere soprattutto, che fosse avvenuto della infelice miss Evelina, temendo però molto, non qualche sinistra catastrofe avesse posto fine alla vita di quella sventurata. Tostochè il prete mi vide a comparire , mi saltava al collo per abbracciarmi, esclamando: oh uomo raro !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","oh quanta gioia io ho di rivedervi ! oh quante volte io pensai a voi, mentre voi certamente non pensavate al romito di Gaeta ; se sapeste quanto ora sono più lieto della prima volta che vi ho veduto. Io che temeva un qualche tristo annunzio, rasserenavami a quelle parole, e già voleva interrogarlo : ma egli non mi dava tempo di farlo : sì , caro , diceami , siate pure benedetto ; per voi fu salvata un’ anima dall’inferno !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","io non poteva intendere il senso di quelle parole. Dal giorno , egli ripigliava , dal giorno che traeste miss Evelina dalla morte, o fosse lo scuotimento prodotto dalla caduta, o la perdita di quel fanciullo, continuo e funesto ricordo delle sue sciagure, certo sì è ch’essa rientrò pienamente in sè stessa. Oh gioia, esclamai, è dunque ancora qui quell’infelice ?—Sì , mi risponde, e di più essa non è infelice.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— E come mai, ripresi io maravigliato ? — Ella ha trovato conforto dove si ha certezza di sempre trovarlo, separata dalle cose terrene a piedi del Consolatore di tutte le sventure , di colui , che allevia tutti i dolori: ritornatale la ragione, tutto le si aperse l’abisso della dolorosa sua esistenza. Datasi ad una austera solitudine nelle sue stanze, non volle più ammettere persona alcuna intorno a sè; lo stesso infortunato lord Cliton venne allontanato : a me solo, che volea chiamare suo benefattore, concedeva talvolta di avvicinarmi a lei, e i nostri ragionamenti erano sulle cose celesti ; ma nata essa nella religione riformata, pochi argomenti di conforto poteva io trovare in quella religione arida, e senza culto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A poco a poco però la evangelica parola, che io alla meglio andava spiegandole diventava un balsamo salutare alle ferite del suo cuore: alle evidenti verità della nostra religione essa fu scossa, e dubitò ; io la conducea una sera al monastero di santa Chiara , di cui voi vedete là in fondo la punta del campanile , dove doveva predicare un valente Oratore; alla sua trionfante eloquenza succedevano i canti mistici e sonori di quelle sacre vergini, la melodia degli organi , i profumi degl’ incensi. L’ augusta e maestosa solennità di quel rito commosse il cuore della infelice: essa fu vinta. Al nostro ritorno: oh io voglio , disse essa con una fronte rasserenata da una gioia che non parca terrena, oh io voglio essere di una religione , che adora Iddio coi canti, e coi profumi , che fa una virtù della speranza, e non sbandisce dalla preghiera l’ entusiasmo del cuore , sola lingua degna della potenza del Creatore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Otto giorni appresso ella prese il velo in quello stesso convento, ed ora i suoi pensieri più non sono nè coi beni , nè coi dolori della terra. NOVELLA QUARTA Adele Burgless Non lontano da Orvieto in una deserta gola degli Appennini visitata dal sole appena tre mesi dell’ anno, scende un rovinoso torrente; in un angolo che esso fa, sporge un’assai ampia rocca irta di folti cerri e di cipressi fra mezzo ai quali spiccano biancheggianti le mura di una modesta casuccia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era in questa casa da ben otto anni, venuta ad abitare una famiglia straniera , la quale , componevasi di un vecchio di oltre sessant’ anni, e due figliuoletti di assai tenera età, un ragazzo ed una bimba ; trovavasi poi questa famiglia accresciuta da alcuni mesi soltanto di una donna pur essa straniera, a cui era stata affidata l’educazione della bimba. Nessuno aveva mai potuto penetrare il mistero di questa famiglia, la quale avea scielto un ritiro in quelle solitarie parti così estranee ai suoi usi, ai suoi costumi e alla sua favella. Noi sveleremo il mistero di essa, mistero di dolore e di lagrime.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sorgea una sera nel dicembre aspra e gelata ; appena fra quelle ombre nascenti scorgeansi ancora gli abeti lugubri alzare le loro punte acute, nevose, quasi celebrando i funerali della natura, e una grossa, e folta neve batteva sulle invetriate della casa , titillandole sordamente con più o meno forza al vario alternare della bufera. Stava intanto rannicchiato presso il cammino in un ampio seggiolone il vecchio taciturno e pensieroso colle braccia incrocicchiate sul petto , ritenendo stretta fra le mani una lettera, e guardando morire un ultimo tizzo di fuoco ; alla sua destra avea la piccola Ernestina, la quale stava rimescolando nelle ceneri non so quali inezie ch’ella avea poste a cuocere nella brace, ed il giovanetto Ottavio leggeva ad alta voce un libro di sacre istorie , e miss Clary senza interrompere il suo lavoro , di quando in quando lo correggeva , ed emendava la non retta pronunzia. Profondi erano i pensieri del vecchio : è triste il declinare dell’età ... quando ti susurra ancora nel cuore la voce dei giorni giovanili, e già le membra inferme la tradiscono , oh quanto è mesto quel battere monotono delle ore notturne , che dividono il tempo al solitario sulla terra su cui visse infelice !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","allora che gli ricorrono alla memoria gli anni che furono, e la speranza di rivedergli è morta ! in tal condizione era appunto il vecchio capitano Lee , a cui una immensa sciagura avea piagata l’anima da lunghi anni ; egli era affatto estraneo alla scena paci-fica che aveva dinanzi a sè : alzava in quel momento gli occhi miss Clary sull’ orologio del cammino, e vedendo imminenti le otto, rammentava ai ragazzi che ormai era l’ora di andare a letto. Oh oh!","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","già l’ora, diceva Ernestina; sono le otto, risponde miss Clary; mancano ancor cinque minuti, ripiglia subito Ottavio; vada adunque per i cinque minuti, disse ancora Clary : ma intanto li cinque minuti passavano, e i due piccoli ribelli erano costretti a porsi in ginocchio , e recitare la loro consueta orazione, detta la quale miss Clary faceva che ne ripetessero una, di recente da lei composta , con cui voleva che quella si terminasse , e diceva, così : Oh Dio della pietà e della clemenza, voi che cancellate con uno sguardo i peccati degli uomini quando piangono, deh! proteggete, abbellite, ed allungate i giorni dell’ottimo padre nostro , e vogliate pure pietoso consolare i giorni della lontana nostra madre, se vive ; a quelle ultime parole scosso il vecchio dalla sua meditazione , e chiamata con voce autorevole e severa la fantesca, imponevale di condurre tosto i due ragazzi a letto ; baciava miss Clary sulla fronte i due innocenti, e gli consegnava alla donna. Il capitano Lee era irlandese ; egli aveva passata la sua gioventù tra le fortune di mare, avea guidato con gloria sì , ma senza successo le due prime arrischiose spedizioni di scoperte al polo, ordinate dal suo Governo, guerreggiato aveva poscia nell’Indie, ma stanco dalle fatiche erasi onoratamente ritirato nell’età di cinquant’anni, e ridottosi in patria, ove colto da una di quelle debolezze, da cui non vanno esenti anche gli uomini più assennati, egli aveva amato : e Adele Burgless, giovane bella , e virtuosa, era diventata sua sposa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Angelica ed innocente creatura era Adele; essa avea accettato senza ripugnanza e senza amore lo sposo elettole da’ suoi parenti, e un figlio ed una figlia nati ad un tempo, erano venuti a rallegrare quell’innocente vita; ma erano passati due anni appena, che Lee dovea diventare egli stesso; il fabbro delle sue sventure. Rara è pure la felicità sulla terra; quanti tuttavia non sono gli uomini, che la perdono nel pazzo pensiero di accrescerla ; tale è quel uomo, che abbiamo dinanzi a no, il quale potè vivere lietissimo e felice, tutto sacrificò al desiderio di fama, ad un errore, errore di una mente sublime , errore di un animo non volgare , ma errore. Il Governo inglese volea arrischiare una nuova spedizione al polo in cerca del tanto difficile, forse impossibile e certo inutile passaggio all’America meridionale ; ardua cosa era il trovare a cui affidare l’impresa di capitanarla ; il solo Lee , pel valore e la già acquistata esperienza nei viaggi anteriori, potea presentare al Governo quell’uomo degno di tanta e sì onorata fiducia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","E la gloriosa proposta eragli fatta ; soprastava alcun tempo l’animo del capitano , titubava all’idea di posporre ai placidi e tranquilli suoi giorni una nuova vita di rischi e di tormenti. Ma pur troppo potente seduzione è la gloria, è potente il pensiero di far ancora risuonare sulla terra un nome quando già ne sono disperse le ossa che lo portavano; ben intendo, siccome ad essa possa immolarsi ogni dolce, ogni sereno della vita. Oh che non posso io stesso veder tutti conversi in giorni amari e di dolore i giorni, che ancor mi restano per un nome immortale!","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","per essere fra quei divini intelletti. che brillano come faci sulle generazioni, che hanno illuminato o beneficato gli uomini... strappato un arcano alle scienze, un mistero alla natura . vane illusioni !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","inutile desiderio ! se tuo destino è d’ aggirarti oscuramente nel fango . Vinceva il nobile desiderio nel capitano nè valsero a trattenere l’incauto, nè le preghiere, nè l’amore della moglie; egli partiva.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Adele destinata a lasciare sulla terra uno dei più dolenti e miserandi esempli a cui possa spingere la stravaganza delle passioni, Adele fu amareggiata profondamente dalla partenza del marito : dolce e buona era l’anima sua, colta la mente, e una profonda pietà era del suo cuore ; ma a chi fu dato mai di penetrare nell’abisso del cuore umano, svolgere in quelle latebre i reconditi semi , che vi giacciono inoperosi finchè non trovano il terreno ove potentemente svilupparsi? quanti valorosi, a cui la società consacra palme ed allori meno favoriti nel loro nascere , avrebbero portata la loro energia a danno di essa sui trivii , e mal avventurati masnadieri sarebbero forse stati tratti al patibolo, quante donne ottime madri, ottime consorti, che onorata vita trassero, furono illese e virtuose, perchè la loro virtù non trovava lo scoglio onde smarrirsi. Siate pietosi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Adele doveva trovare il terribile scoglio del suo naufragio. Adele si smarrì , nè cercherò di discolparla ; essa cedeva , ma cedeva all’ energia di una di quelle passioni indomabili , fatate direi , che sono delirio , che scuotono , squarciano le corde del cuore , non già ad una di quelle comuni e volgari, che un momento ispira, un momento cancella, in cui la colpa è uguale, di cui sarebbe più facile il trionfo; la sua fu passione funesta, colpevole, ma non vile, se non può esservi perdono per la viltà, deve esservi almeno per la colpa. Adele cieca, in preda al suo funesto destino, sacrificò ad esso patria, consorte, onore; e sorda alle voci di madre, accolse una sera l’ultimo bacio de’ suoi figli, e lasciò col suo seduttore la casa, dove avea vissuto onorata e felice.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Inceppato ne’ ghiacci polari per ben due anni, ritornava finalmente dalla gloriosa impresa il capitano; io non mi farò a narrare quale si rimanesse l’infelice al suo ritorno nel ritrovare orba la casa di quella, che nella sua gioia egli pensava dovesse essere la prima a godere del suo ritorno, farsi la prima lieta a riceverlo, presentargli i cari pegni, che egli le avea con tanta fiducia abbandonati. Percosso ne’ più caldi affetti del cuore, ferito nell’onore, la patria non poteva più essere a lui che terra di triste memorie; perciò abbandonata tosto co’ suoi figli, era egli venuto a cercare in Italia un ignoto angolo di terra, in cui avesse potuto lagrimare le sue sventure, ed erasi così ridotto da otto anni coi due figliuoli nella solitaria casa, in cui ora lo troviamo. Un vecchio amico aveagli inviata da alcuni mesi soltanto come aia della ragazza quella miss Clary, che abbiamo pur visto; Francese di nascita , coltissima donna , e di sì mansueto costume , che carissima non solo, ma necessaria erasi fatta al vecchio in tanta solitudine, perchè essa sola sapea lenire i suoi dolori, temprare di dolci conforti il suo cuore lacerato, e il dirò pure ancora, (tanto inesplicabili sono le vie del cuore umano) non era estraneo del tutto al favore, in che ella era presso di lui, il ricordargli che questa avea benchè più innanzi di età, i tratti di quella Adele, che egli abborriva, a tale che da qualche tempo agitandosi nella mente del vecchio il timore di dover forse presto abbandonar soli al mondo i suoi figli, egli pensava (se avesse avuta certezza della morte di Adele ), di tranquillare questi timori, col dare la mano di sposa a quella donna, che con tanto amore erasi fatta seconda madre de’suoi figli; ma folle pensiero: egli ignorava, che quella donna da lunga e lenta infermità già era tratta sul limitare del sepolcro, tuttochè avesse questa con arte nascosto.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Una sola persona però avea il deposito di questo secreto; era questa il padre Onofrio guardiano di un convento di Francescani che non era molto lontano di là, e che noi fra poco conosceremo. Di Adele poi, nè de’ suoi destini egli più non avea udito mai, ma quella sera, che sì forte agitazione manifestavasi in lui, appunto ne avea ricevuto una lettera ; involontariamente ei titubava nel pensiero di aprirla , ma si risolse al fine: partiti appena i ragazzi, e solo trovandosi con miss Clary, consegnatagliela onde l’aprisse e leggesse, volea questa rifiutarvisi, ma invano , chè all’iterate preghiere dovette cedere , e lesse. Lee, « L’indegna che fu vostra moglie, e madre de’vostri figli è misera e morente : è la miseria espiazione del suo delitto, e non si lagna; ma è morente; il pensiero, che debole, sciagurata creatura essa dovrà fra poco trovarsi dinanzi al terribile Giudice delle colpe degli uomini, e presentarsi coll’orribile soma delle maledizioni di colui, che essa avea giurato di rendere felice; oh questo è dolore, a cui non si agguaglia alcun tormento, oh Lee !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","essa non merita, essa non può sperare perdono ; ma sia concesso alla morente Adele di rammentar ancora prima del passo fatale all’ offeso marito , che il perdono è la virtù dei celesti. Una sola pietà osa essa implorare ai vostri piedi, e questa è , che i suoi figli non imparino a maledire la memoria dell’ infelice loro madre , la poca oscura terra che coprirà le sue ossa; Lee, la vendetta del cielo agguaglia il mio delitto, esso fu terribile, ma sterminata ne è la sciagura che lo punisce. » Adele.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Mentre miss Clary faceva questa lettura , abbondanti lagrime le cadevano dagli occhi, essa interrompevala di quando in quando per esaminare qual senso producesse sul vecchio; esso stava immobile, parea in preda a profondo pensiero ; miss Clary , dopo alquanto silenzio, pare, diceva essa, che fra poco voi sarete libero. Ma noi sono per anco , prorompeva tosto il capitano , voltosi ad essa. Profondo senso aveano quelle parole , nè la stessa miss Clary potea giungere a penetrarne il valore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alzavasi allora e ponevasi a passeggiare per la camera ; parve ad essa di poter perorare per la povera Adele. Vorrete voi negare, disse ella, quanto vi chiede quell’infelice, essa è abbastanza punita. Abbastanza .","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","replica egli cruccioso, abbastanza ... io non pensava più a lei, a che viene essa oggi a risvegliarmi la memoria di passate sciagure? E pur crudele quanto voi dite , ripiglia Clary, essa morente, rivolta al cielo , teme morire colla maledizione vostra, nè osa tuttavia domandarvi perdono, solo vi ricorda , che esso è una virtù, e . E che importa a lei il mio perdono ?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ripiglia il capitano con voce irata: che importa a lei? risponde Clary. Lee prosiegue: essa ha tradito l’onor mio, abbandonati i miei figli; a quelle parole volgeasi la donna risolutamente verso di lui, sì, disse, ella ha abbandonalo i suoi figli, tradito i suoi giuramenti, essa fu iniquamente colpevole, nè voglio menomare il suo fallo; sì, essa cedette alla più prepotente delle passioni, che possano sconvolgere la ragione ; ma voi, Lee, non vi rimorde pure l’avere abbandonati e i figli, e una donna fragile, inesperta?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","e questi sacrificati a che ? a una chimera, sedotto dopo 50 anni di vita dal vano nome della gloria, di quella gloria, che se fa piangere sempre, è maledetta, e dimenticata se benefica, e che non potea essere compenso mai agli anni , che beati e piacevoli voi avreste vissuto. Qui essa gettavasi ai suoi piedi, voi non avete potuto reggere alla lusinga di un errore , seguitava essa , sarete voi inesorabile alle debolezze di una misera creatura , che lava le sue colpe con tante lagrime, e vi scongiura morente ad averne pietà?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","il vecchio parve un momento commosso, ma fissava gli occhi in quel mentre in quelli di miss Clary; egli sente rimescolarsi il sangue , quasi gli destassero quegli occhi l’ antica memoria di quelli , che già lo tradirono , smanioso e furente si scioglie da essa, e prorompe : Adele , Adele ingrata , io trascino in terra straniera una vita di pianto , nè v’ ha chi possa rendermi i tanti anni di lagrime , tu hai lasciati orfani i miei figli, ah perdonarti il potrà Iddio, ma da me sperar perdono . .Et sicut et nos dimittimus, grida d’ improvviso a guisa di saluto una voce cupa e profonda, che si ode nell’ingresso della sala, e frena le parole del furioso capitano ; era questa la voce del padre Onofrio, la cui autorevole potenza sempre imponeva rispetto ; tanto è l’impero della virtù ! Il padre Onofrio era l’unico amico che avesse quella famiglia, una di quelle anime che nella contemplazione delle cose celesti sanno trovare i balsami alle ferite del cuore, non allontanano coll’austerità della virtù; il placido e sereno suo aspetto, ben ti dicevano come esso prediligesse sopra ogni precetto del vangelo quello, che disse agli uomini d’ amare , e la più sublime missione del sacerdozio pensando quella di spargere il bene sulla terra, tu eri certo di ritrovarlo ovunque era a consolare un afflitto, a medicare un dolore; modesti gli occhi e soavi erano, tuttoché in essi si vedesse , che quella calma potea diventare tempesta, ogni qual volta lo zelo di Dio fosse venuto ad eccitarla ; calva del tutto era la sua testa , le di cui forme ossee e vaste più appariscente rendevano la bruna ma liscia e rilucente pelle che la copriva; con singolare contrasto poi foltissima, e candida cadevagli sul petto la barba onesta, e veneranda.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alla voce del frate moveasi tosto il capitano ad incontrarlo, nè senza dimostrargli la sorpresa di vederlo, sprezzante a lai segno i rigori della bufera, sorrideva il buon frate, e scossasi la poca neve che stava sul suo abito, voi temete, diss’egli ridendo, che un povero frate voglia soperchiare le vostre glorie ( alludendo a suoi viaggi polari ), avvicinavasi intanto al fuoco , che animato da crepitanti cespugli, spandeva tosto un ardente calore, e quella mistica luce di sotto in su, che altera sì stranamente la forma degli oggetti , e sì li rende misteriosi e fantastici. Il motivo della mia visita, disse il frale, è forse peccaminoso , giacché muove della curiosità; voi vedete, che la perfezione cristiana non si trova ancora nei conventi ; il laico che ha portate le lettere ai padri, oggi mi ha detto avervene pur rimessa una, che veniva d’ Inghilterra , la speranza di sapere se vi è qualche novità in quel vostro gran paese, in cui ne sono tante, mi ha tentato a passare un momento prima di ritirarmi ; qualunque sia, rispose gravemente il capitano, il motivo, che qui vi ha condotto, sempre voi siete certo di essere il benvenuto. I due ragazzini intanto, i quali erano nella vicina camera, dove la fantesca si apparecchiava a riporli in letto , avevano udita la voce del loro grande amico, il padre Onofrio; chi bastava a trattenergli?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","fuggiti dalle sue mani , eccoli coi loro cuffiottini in testa e in farsetto, correre per vedere, se il padre avea loro portato alcuno dei soliti regalucci; e il piccolo Ottavio salito sul dorso della sedia , arrivava colle piccole mani al collo del frate, e passava poi a ricercare, se nella manica dell’abito c’era il dono: eh capperi se c’ era ! usciva proprio dalla manica uno stupendo astucchio lavorato con paglie di diverso colore per Ernestina; e per Ottavio? un libriccino di orazioni, entrovi quattro belle immagini colorate, delle quali cose con gran tripudio s’impadronirono.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Si disperava intanto inutilmente la fantesca sulla porta , per richiamare i due fuggitivi; da quella porta socchiusa veniva una certa brezza gelata, la quale inquietando molto il capitano , fu d’uopo che la sig.ra Clary intromettesse la sua autorità , e si risolvesse essa stessa a ricondurgli nella loro camera; rinasceva allora il silenzio. Rimasti soli, padre, disse tosto, gran novità di fatto ho io ricevuto oggi. Ed è, riprende il frate?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","La madre di quei bimbi è viva; quindi ripigliandosi, o almeno tal era or sono venti giorni. E perchè crederla or morta? Essa era morente, quando mi scrisse questa lettera.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Se vi pensassi uomo dato a superstiziose credenze, seguiva il padre, vi domanderei, se una sua voce di addio, vi ha rotto il sonno nel silenzio della notte, o se un sogno ha potuto ciò manifestarvi; ma queste credenze nulla possono per certo sulla vostra mente retta , e di più religiosa; nè vedo, perchè non vogliate sperare , che prima dell’estrema partenza, la vostra infelice moglie udire possa ancora, che l’oltraggiato consorte ha dimenticato l’oltraggio; fermi tenea intanto gli occhi il frate sul capitano , scrutando l’ effetto delle sue parole ; esso aggrottava le ciglia, giacché continuava: se ogni fallo trova pietà dinanzi a Dio, dee trovarla anche innanzi agli uomini. Ah no! non v’ agiti un tal rimorso , ne v’ affanni il timore di non essere più in tempo a sì generosa azione, sperate : certo, il cielo pietoso vi concede il tempo all’ atto sublime , che gli uomini attendono da voi, e la religione vi comanda.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Per quanto seducenti fossero le voci del frate, e potenti scendessero sul cuore del vecchio , il carattere di lui era di troppo energica risoluta natura , perchè facilmente si rendesse alle ragioni altrui ; l’abito poi di assoluto impero avevano accresciuto quest’ indole. Adele avea tronche tutte le speranze del viver suo , lo aveva percosso nel più vivo del suo cuore, nell’onore; il tempo, la lontananza avevano assopiti, alquanto questi tumulti.. Ma la lettera ricevuta, la perorazione di miss Clary, e ie parole del frate riaprivano l’ antica piaga , ridestavangli gli antichi dolori, e così furente proruppe piangendo : Ah no!","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","troppo ha l’ empia contristato questo cuore , che pur tanto l’ adorava ; a che invoca essa un tardo perdono . perdono ? un perdono e inutile ... e il fosse pur utile all’ingrata, che col negarlo ne avrei almeno vendetta .","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alle sacrileghe parole balenavano d’ira divina gli occhi del frate. Olà , capitano , tuonava con voce terribile, ignorate voi d’essere innanzi ad un ministro di Dio ? uomo cieco, or bene tempo è che io vel dica: vive, sì vive, ma per poco ancora la misera vostra moglie, voi sosterrete l’aspetto della sua miseria, invito io voi, e ripeterete tanta vostra bestemmia sul suo letto di morte, a strappare dalle sue dita quell’anello, che in tempi felici le donaste , e che ora destinate nella vostra cecità a quella Clary, che si rifiuterà di riceverlo ; dopo queste terribili parole partiva.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Stupefatto il capitano da tali misteriose voci, non poteva giungere a interpretarne il recondito senso; combattevano e tumultuavano in lui due potenze: quella dell’incancellabile offesa, e quella voce in lui non spenta mai della religione, quella religione, che sempre è sì cara all’infelice, perchè trova ancora in essa la speranza , quando lo ha già abbandonato sulla terra. Gli rimorsero ben tosto le irate parole proferte, l’abbandono del frale e il terribile suo addio sì lo sconvolsero e addolorarono, che si racchiuse solitario nella sua camera tutto il giorno dopo , nè ammessi volle in èssa nemmeno i suoi figli. Ma al sorgere delle tenebre della notte , gli pare udire nella corte della casa un bisbiglio di preci interrotte dal suono di un campanello ; non può spiegare la cagione di esso.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Apre la porta per chiarire la cosa ; quando gli si affaccia improvvisamente il frate, il quale afferratolo per un braccio , eccomi qui , dice , ad attenervi la mia promessa , seguitemi, capitano, e lo trascina in una camera, ove gli si para innanzi qual tristo, qual doloroso spettacolo! distesa sopra un letto, vestita di brune vesti, sta una donna immobile , di cui un velo funebre asconde il volto, una mano sola gentile, ma scarna, e coperta dal pallore della morte, è penzolante e scoperta; ripiena di gerite è la stanza, e un circolo di frati con cerei accesi sta orando intorno a quella moribonda; capitano, dice allora il padre Onofrio con voce tonante, venite or qui generoso, o voi che amate la vendetta ... ecco io qui ampia ve la offerisco: eccovi, indicando il letto, maledite ora, maledite quella donna ormai priva di senso, che sarà fra pochi momenti innanzi a Dio ad invocare per voi quella pietà, che le negaste in terra, essa è vostra moglie ; volgendosi quindi alla moribonda: deh! parli, parli anima fatta santa dai dolori della sventura, e dal pentimento, vola in seno al tuo fattore, egli è il solo terribile signore delle vendette, vola ad implorar perdono per l’ inferme voglie che agitano questa nostra polvere impotente ed orgogliosa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Le tremende voci del frate, lo spettacolo improvviso, aveano scosso finalmente il vecchio; tutto quanto ha dinanzi a sè, tutto è mistero; fissa egli gli occhi su quella mano immobile , nè tarda a riconoscere quella gemma , colla quale disposata avea Adele ; lagrime abbondanti gli velano gli occhi, una volta ancora egli vuol veliere , riconoscere quel volto cagione di tanto amore di tanti sospiri ; egli strappa il velo che lo copre , qual è la sua sorpresa , nel riconoscere su quel letto oppressa dagli ultimi aneliti della morte l’istessa miss Clary ; eccovi, ripiglia allora con solenne voce il frate, eccovi quell’ Adele oggetto dell’ odio vostro... quella moglie, che voi maledivate lontana, e designavate seconda madre ai figli vostri; essa, mentito e lingua e nome , stava piangendo incognita presso di voi, sperando un perdono dal tempo, che voi con tanta crudeltà le avete negato, a tale ridotta I’ hanno le tremende vostre parole di ieri. Più non potè reggere il capitano; lasciavasi cadere lentamente un ginocchio a terra , e posava tremando la sua mano su quella di Adele, quasi esordio al perdono; quella fredda mano a quel contatto convulsa stringevasi, apre gli occhi la morente , e stupidamente li gira intorno alla stanza, cadono infine sul marito ; oh Adele, Adele ! prorompe allora il capitano , precipitandosi ad abbracciarla , oh Adele !","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","deh per pietà sostieni ancora la vita, sostienla ancora un momento, per udire il perdono, che ampio ti concede il tuo consorte , il giuramento del suo rinato amore, a che dico rinato, non mai estinto; oh essere caro, sempre sacro alla mia memoria, sacro a miei primi lieti destini , vieni ancora a consolare gli ultimi del viver mio ! deh ! madre de’ figli miei , vivi !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","consacrerò i miei giorni alla tua gioia, a quella de’ figli nostri. Oh i figli! interrompe allora la moribonda con voce debole, e languente, i figli .","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","e dove son essi ? Ma già il frate gli avea tratti da una stanza, ove poverelli e tapini, in mezzo a tanto trambusto si erano nascosti ; figliuoli, dice loro entrando, eccovi la madre vostra, correte ad essa, correte ad abbracciarla. Miss Clary la mamma nostra, gridano essi entrambi, e già si sono avvinchiati al suo collo, si confondono le lagrime di quei quattro sventurati ; ma in mezzo ad essi una madre morente fra le braccia dei figli e del consorte, trova ancora un ultimo gaudio, e muore.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Accoglieva, e benediceva l’ultimo sospiro il frate , e fatto cenno che si allontanasse quell’infelice famiglia, intuonava tosto il salmo funebre, a cui tutti rispondevano gli astanti. Egli fu sempre l’amico tenero, e operoso di quella famiglia, e quando il capitano Lee non molto dopo era dal dolore portato alla tomba, divenne egli il padre di quei due orfani, i quali a lui dovettero, splendido collocamento la figliuola , e il figliuolo nobile avviamento nella carriera delle armi. NOVELLA QUINTA Matilde Piossasco","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Già da un’ora il sole erasi nascosto dietro alle alpi, e Baffour camminava rapidamente , temendo di non poter giungere al passaggio del Po, prima che le tenebre gliene rendessero difficile e pericoloso il tragitto ; di fatto esse lo colsero ai piedi delle rovine del castello di Mombrone, che ne è ancora distante un buon tratto. Questo castello, di cui anche a dì nostri si veggono alcuni avanzi, è poco lontano da Cavour. Già ai tempi ; in che accaddero le cose che io imprendo a narrare, era intieramente disabitato, e rovina, e creduto teatro di maravigliosi accidenti.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sebbene Baffour fosse animoso quanto un eroe d’Omero, e usato a strane avventure, tuttavia allo appressarsi a quei luoghi tanto temuti, non potè a meno di provare una insolila paura. Vi sarà spesso avvenuto di vedere , come nella notte gli oggetti oscuri che campeggiano sopra un cielo sereno, paiono a chi cammina muoversi essi stessi, secondo che si mutano le linee prospettiche dell’oggetto. E così appunto accadeva a Baffour, il quale a misura che si avvicinava , vedea ad ogni momento mutarsi l’ aspetto stravagante di quei cadenti merli e di quelle rovinate feritoie, spiegando ora l’ immagine d'una vecchia che digrigna i denti, ora quella di un mostro che spalanca le canne.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Baffour era stato nella prima sua gioventù avviato nella strada delle poche e barbare lettere di quei tempi, ma queste punto non avevano in lui temperato l’indole superstiziosa, generalmente comune di quell’ età; fattosi tuttavia coraggio, avea già quasi oltrepassate quelle mura , vergognando di lui stesso , quando afferrato improvvisamente per un braccio , ode una voce che gli grida : oh Baffour, tu qui ? Ohimè, spirito dell’ inferno, esclama egli atterrito, lasciami in pace continuare il mio cammino; porto con meco reliquie di Terra Santa, nè posso essere tua preda! Uno scoppio di riso parte tosto dall’incognito personaggio che lo ha stretto, il quale gli si mostra in sembianza di un romito tutto avvolto nella cocolla , sotto al cui ampio cappuccio sfavillano due spaventevoli occhi, simili a quelli degli animali notturni: Se la tua paura è dal non sapere ove passare la notte , prosegue il fantasma, puoi metterla da parte: tu sarai splendidamente da me alloggiato.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Per amor del cielo, ripete Baffour, spirito del demonio lasciami in pace seguire il mio cammino. La paura del demonio, ripiglia l’incognito, da quanto tempo ti ha ella colto? certamente tu non l’ avevi in queste stesse vicinanze il dì delle nozze di Matilde Piossasco?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Una mazza ferrata caduta improvvisamente sulla testa di Baffour, non lo avrebbe maggiormente abbattuto di quello che il facessero quelle misteriose parole, dalle quali accertato di essere in balìa di uno spirito malefico, sfidato si abbandonava senza contrasto alla mano che seco lo trascina. Varcano sterpi, bronchi e grandi mucchi di rovine, e giunti all’orlo di un pozzo, vi scendono per una scala a chiocciola; percorrono un lungo e stretto corridoio, non senza sentire sotto ai piedi uno scroscio di ossa, che la oscurità del luogo e la poca scienza di anatomia comparata di Baffour, gli fanno credere scheletri umani ; si apre di poi una grossa porta di ferro, ed entrano in una sala sotterranea rischiarata da una lampada, che manda una luce trista e sanguigna. Un ampio tavolaccio coperto di rottami, di varie boccio fiale, crogiuoli, metalli, di chiodi, tanaglie, ignoti ammassi di minerali qua e là sparsi’ e due mal lavorate pancaccie compongono l’arredo di quella orrida abitazione; aggiungasi una grossa incudine, e un mantice, che pendevano dalla volta , ma appena apparenti fra le nere e penzolanti tele di ragno che li ravvolge.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Baffour, a cui l’aspetto di questa sala persuadevano ognora più di essere capitato in luogo incantato , quasi fuori di sè, e i peli della barba arricciati dal terrore, lasciavasi cadere su una di quelle luride pancaccie. Allora il romito piantatosi rimpetto a lui coi gomiti sulla tavola, e abbassato il cappuccio, immobili fissava i suoi occhi in quelli dello spaventato Baffour. Nè questi occhi tardava questi lungamente a riconoscere per quelli di Romualdo Geres , amico suo dai primi anni innocenti, e che in età più matura, aveano poscia uniti vincoli più forti, quelli dei misfatti.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","In sulle prime stupefatto, e trasognato Baffour, il pensava illusione: ma finalmente esclamava: e trovo veramente io qui Romualdo Geres ! e sì tardi mi ravvisi, ripiglia costui? e tre anni di lontananza bastarono a farti dimenticare il vecchio amico?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","— Ma e come deggio io trovarti qui in luoghi di così terribili ricordanze? — Per questo appunto essi furono a me un sicuro ricovero. Non dirò quale si rimanesse Baffour allo scoprire Geres in quel romito, quel Geres, dalla cui forte indomita prepotenza egli era stato un tempo strascinato lungi da quei pacifici studi, a cui erasi consecrato.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tosto amorevolmente si abbracciarono, e ristoratisi con parca cena , a cui non mancò il vino di Campione, celebre anche ai dì d’oggi fra i beoni di secondo ordine, cominciavano tosto invitarsi vicendevolmente al racconto delle particolari loro avventure dalla notte del ratto Matilde, in cui erano stati separati. Prima però di procedere più innanzi col mio racconto, gioverà il fare conoscere al lettore le cose che precedettero. Perpendicolarmente al dorso orientale delle Alpi presso alle scaturigini del Po, si aprono tratto tratto maravigliose valli, le quali protendono serpeggiando i loro fianchi nella sottoposta pianura, interrompendo con tanta ricchezza di linee quelle regioni, sì che le rendono fra le più incantatrici del globo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sul dorso di una di queste valli sono ancora oggidì le rovine di un antico e grosso castello, che era nobile sede dell’antica e potente famiglia dei Piossasco. Erano celebri a quei tempi i giuochi che si celebravano in questo castello il giorno della festa di S.ta Bibiana. Splendidissimi poi dovevano esser quelli dell anno 374, perchè alla solennità della Santa, quella si aggiungea del matrimonio di Matilde, figliuola del castellano , il sire Ernicio di Piossasco, con Manfredo marchese di Saluzzo, principe il più chiaro che vantasse quell’età per bellezza, per valore e splendore di magnanima stirpe.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","I perdigiorni de’ nostri tempi, i quali a sessant’anni definiscono le leggi della bellezza agli artisti di ventiquattro, forse colla loro estetica non avrebbero preso a modello i lineamenti di Matilde , come non consoni appieno alle loro dotte definizioni. Tuttavia quel muovere languido e seducente di una pupilla azzurra, quella voluminosa chioma d’oro scherzante sopra un collo più candido della neve, ed incessantemente agitata dai moti agili e vispi del corpo di quella armoniosa creatura, facevano di essa una delle più vantate bellezze di quell’età. Il sole che doveva rischiarare quella festa già tingeva di porpora la sommità delle Alpi: quantunque nelle soggette valli regnassero ancora le tenebre della notte , e incerti vi nuotassero gli oggetti ; diggià vedevansi in lontananza errare le varie turbe de’ terrazzani, che o raccolte, o alla spicciolata, venivano dalle terre circostanti, rompendo l’oscurità dell’ aria con fiaccole di pini accesi, che gaiamente brandivano.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sembravano fantasmi notturni guizzando tra i sentieri dei campi e dei boschi , ora perdendosi dietro alle macchie , ora mostrandosi novellamente distesi in lunghe file, mentre le onde del Po ripetevano quella incantevole scena. Ma se l’incertezza della luce non lasciava distinguere chiaramente questi oggetti, chiari però udivansi i canti, con cui le diverse turbe a vicenda si rispondevano. Era allora popolare una canzone, a cui aveva dato soggetto il recente caso di Griselda, e che la tradizione ci ha tramandata nella lingua stessa di quei tempi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","LE RAGAZZE. O fillietes tendres et cheres Qui voulez donner vot coeur","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Pensé e aux larmes, triste amere De Griselda, e ai so malheur. Tout donà la bella fia","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L'avia al so cruel Segnor, Ses souspirs, son ame, sa via E le fiamme del so amor.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma el Segnor Barbare Tiran Qui n’avoit point de pitié Ne payoit qui avec tourment","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tant d’amour, et tant de foè, è è è O fillietes etc. I GIOVANI.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","O gentilles pasturelles Finissez donc la chanson Et vous imparerez mes belles","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Qu’il ne faut pas toujours dir non. Raccontè comment un jour La pulcelle fu encoronà","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Qui ne manque pas a l’amour Non l’amour jarnais ne manquerà. Beaux tendrons soyez sensibles","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A ceux la qui ve veulent aimer Sans mariage rien n’est possible Sans amour c’est mieux crevè, è è è","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","O gentilles etc. RAGAZZE. Il se peut que sti garçon","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Plen de sust, et d’esperienza, Ayent forsi anche raison Et ben donc ayon pazienza. Il se peut que ce soit aitisi Il se peut que ce soit commcela Nous dirons toujours oui oui Naisse ensuite ce qui’il en pourra, a a a","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","INSIEME. C’est cela, C’est cela, C’est cela etc. Naisse ensuite ce qu’l en pourra a a a è è è","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma già torrenti della luce del sole avevano fugate le tenebre , i contadini tumultuavano nelle corti del castello, e sparsi in crocchi per le vicine colline, si ristoravano lietamente colle vivande, che per ordine del Castellano venivano loro abbondantemente somministrate : intrecciavansi danze , e in ogni intorno eccheggiava clamorosa gioia. Ma passato il meriggio venivano poi questi tripudi interrotti da alcuni squilli di tromba , che davano il segnale dell’ incominciamento dei giuochi. A tale annunzio tu avresti veduto tutte le ragazze arrossire , impallidire in un punto , e stringersi palpitanti alle madri , mentre i baldi giovani precipitavansi frettolosi verso la spianata del castello, dove era disposto il sito in cui detti giuochi dovevano celebrarsi ; nè già l’ effetto magico di questo segnale sulle ragazze verrà a recare maraviglia , quando vi sarà noto qual fosse il giuoco, che costì usavasi nelle gravi solennità, e che chiamavasi il salto d'amore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Mentre le potenti città d’Italia e di Francia solevano celebrare le loro feste collo splendore delle giostre e dei tornei, facendo loro delizia di veder insaccata la destrezza de’ loro Paladini dentro informi masse di ferro correre a darsi delle percosse sugli omeri risonanti come campane; le minori del nostro subalpino Piemonte, che male avrebbono potuto con esse gareggiare, tuttochè da tempo immemorabile concorsero forse a pagare gran parte della spesa, erano state costrette a cercarne di più confacenti alla loro ristretta potenza, e tale necessità appunto avea loro suggerito la istituzione di questo giuoco , detto il salto d’ amore , il quale celebravasi a questo modo: Disposto in tondo uno steccato, collocavansi all’intorno tutti gli spettatori; in prima fila, siccome parte principale del giuoco, le fanciulle da marito vispe e briose; subito lor dietro, come di ragione, le gravi madri non meno della vaga loro prole anzie ed irrequiete, quindi i gravi e severi padri, e poscia i nonni non curanti, e bisnonni, se vi erano, tutti brontolanti e ingrognati. Così disposte le cose, e acquetati gli urti, i tumulti, le pretensioni, compagne sempre delle moltitudini, entravano nello steccato i giovani più belli e briosi del contado traendo con loro nell’arena un asinelio, sul cui dorso erano disposti piramidalmente preziosi doni di rasi, velluti, vezzi di vetro coloriti, che dovevano essere premio al vincitore. L’ aringo consisteva nel saltare a piè pari I’ animale , e quanto portava sul dorso senza inceppare , ed al vincitore era quindi fatta facoltà di scegliere per isposa tra le spettatrici fanciulle quella che meglio gli arridesse.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Si fecero in quel dì dai giovani combattenti prove mirabili di destrezza e di agilità: due furono i vincitori, e due anche le spose, che tutte insieme colla figliuola del castellano ricevettero la nuzial benedizione : così si pose fine a quella lietissima festa, di cui non dirò più particolarmente, perchè da Omero in qua, meno , il pallone volante , furono sempre le stesse. Nell’ universale allegrezza di quella giornata alcuni prudenti vecchi avevano però osservato certi segni di tristo augurio, e davano ad essi sinistre interpretazioni! In chiesa due delle maggiori candele avevano finito di ardere prima delle altre, benchè accese nello stesso tempo : il martello della maggior campana caduto la mattina, non aveva potuto rendere i soliti uffizi: ma nell’ebbrezza della festa, poco erasi dalla moltitudine badato a quegli accidenti, ed erasi derisa la paura di que’ prudenti vecchioni.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Una persona poi di grande importanza non erasi trovata alla cerimonia con sommo rincrescimento del sire di Piossasco ; e questa era l’Abate di Staffarda, zio della sposa, il quale dovea consecrare il nodo della nipote. Lo aveva bensì rappresentato un altro monaco mandato in sua vece dallo stesso Abate nella propria sua lettiga. L’aspetto e il portamento di costui avrebbe forse dovuto far nascere qualche sospetto in gente più avveduta che forse non era il Piossasco; perciocchè quel repentino scintillare degli occhi , quei moti irrequieti e titubanti, quelle maniere aspre e rozze, non parevano punto confacenti alle abitudini claustrali: vero è che ogni sospetto si sarebbe dileguato, quando fosse sorto, allorché si vide il dono egregio , di cui il monaco presentava la sposa per parte dello zio: era questo un ampio e magnifico reliquiere ornato di molte gemme e ricche pitture lavorate di minio , opera stupenda di alcune monache di S. Giovanni d’Acri, ed una ricchissima collana di Orientali Amatiste.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Celebraronsi dunque da costui tutti gli uffizi; e quindi essendo dalle consuetudini imposto, che nella lettiga dell’Abate, come quella di onore, venisse condotta la sposa alla casa dello sposo; e l’ora tarda sollecitandoli a partire, vi salirono enentrambi dentro, e preceduti dal treno dei paggi , e degli scudieri , si misero in via verso la regale Saluzzo. La superbia dell’uomo lo ha indotto a negare molte cose, che egli non può conoscere , e chiama superstizione i presentimenti del cuore; ma egli è pur vero, che il soldato il quale andò intrepido a cento battaglie, ha tremato la vigilia di quella in cui cadde estinto : egli strinse la notte più caramente la moglie, egli bagnò di una insolita lagrima la guancia de’ suoi figliuoletti. Il marinaio che sciolse l’estrema volta dal patrio porto, salutò più tristo la croce del cimitero, dove posano i suoi padri , seguitò più teneramente la acuta punta del campanile del suo villaggio.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Matilde nell’ abbandonare la casa paterna aveva il volto bagnato di lagrime , e il cuore compreso da non mai provato cordoglio. Era certo il dolore di dover lasciare un caro padre , allontanarsi da quei luoghi, in cui aveva sì lieta passata la infanzia , quelle torri da cui tante volte contemplata avea l’immensità delle sottoposte valli, fantasticando giorni di lieto avvenire: abbandonare la cameretta, dove i suoi pensieri di vergine erano stati le tante volte interrotti dal canto notturno del Trovatore, che passando intonava una strofa armoniosa di canto alla divina Matilde ; ma un senso incognito oscuro di affanno più triste e più interno di quello il che potessero destarlo quelle cagioni parevano agitare il cuore della povera fanciulla. Camminavasi intanto lentamente, ed erano appena trascorse due ore di cammino, quando tutto ad un tratto la lettiga si fermò.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Manfredo si affaccia allo sportello, e quale non è la sua sorpresa nello scorgersi in un luogo affatto sconosciuto e deserto. Il condottiere era scomparso; scende egli a terra, ma si accorge tosto, quanto grave sciagura gli sovrasta al veder due uomini armati di pugnali precipitarsegli incontro: tira egli animosamente la spada per difendersi, e già avea steso a terra uno degli assassini; ma in quel punto il fìnto monaco sceso ancor esso dalla lettiga, con ripetuti colpi di pugnale lo percuote nei fianchi, lo stende morto a terra. Certamente i miei lettori hanno di già riconosciuto Geres nel finto monaco, e Baffour nel superstite de’ due assalitori, i quali avevano la mattina avanti assassinato l’ Abate di Staffarda, mentre movevasi verso Piossasco, e vestitisi delle sue spoglie, si erano con indicibile audacia presentati al castello, per compirne le veci.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Mentre pertanto Baffour disponevasi a seppellire l’ infelice Manfredo , Geres montato precipitosamente a cavallo, colla preda degli ori e delle gemme della disgraziata Matilde, che avea smarrito i sensi, erasi riparato nell’ interno della foresta ; nè dovevano essi poi ricongiungersi così presto. Ma Baffour più eloquente di me narri ora egli stesso le avventure , che gli capitarono dopo quella terribil notte. — Sia maledetto il giorno del ratto della sposa di Piossasco , in che mi lasciasti colà solo seppellire il morto marchese.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Giacché sappi che , mentre io per sbrigarmi di tal bisogna, e andarti a raggiungere, correva a gettare il cadavere nel Pellice, mi sentii piombare improvvisamente sulla testa tale mazzata, che senza altro apparecchio stramazzai sul suolo col mio carico, e privo di sentimento. Quando rinvenni , mi trovai chiuso dentro una fangosa ed oscura tana , nè stetti guari a sapere , che la mala fortuna mi aveva posto nelle mani delle genti dello stesso padre del morto sposo; ricevei tosto la visita del carceriere e di tre o quattro uomini di quella tempra, co’quali stava un omiciattolo panciuto, con un viso allegro, lieto, tutto vestito di rosso. Era costui il signor vicario , che ponevasi in ordine per interrogarmi; rispostogli io, che colla testa squinternata dalla mazzata ricevuta, non mi intendeva che altrimenti mi si rompesse; egli si acquetava, ed esaminata la ferita, è giusto, disse, la carità prima di tutto ; si rimetterà a domani : intanto si pensi a medicare : est simplex luxatio aurium et cerebelli, disse volto alla gente che lo accompagnava: mi lasciò solo, ma nell’ uscire io lo udiva dire ad un brutto ceffo che stava dietro all’ uscio : oggi è impossibile l’ impiccarlo ; e l’altro : Eccellenza sarà dunque domani.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ricomparvero il giorno dopo le stesse persone, ed il rosso panciuto con una smorfia pietosa domandatomi come stessi, e mostratagli la testa tuttora enfiata, ei rispondea: abbiamo provvisto a tutto; e cavatosi gravemente di tasca un empiastro verde, me lo applicava strettamente al capo: ora, amico, egli soggiungeva, voi state assai meglio : e converrà che si faccia un po’ d’interrogatorio. Ed eccomi introdotto in una stanza rotonda, dove tosto di fatto facevansi ad interrogarmi primamente del nome, poi della patria, finalmente si veniva ai complici. Ma io fermo su tale proposito, nulla rispondeva.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Voltosi allora tranquillamente quel vicario ad uno di quei galantuomini, che stavano in fondo della sala ; Gasparo, gli disse, cerca un po' tu il modo di persuaderlo; gli argomenti di quest’ultimo erano terribili; essi consistevano in -una fune, a cui garbatamente ei mi legò colle braccia dietro alla schiena. Messosi poi a girare un certo ordigno, che strideva come un topo, io mi trovai tutto ad un tratto soprastare di sei piedi alla nobile adunanza. Le ossa gemevano , i nervi sibillavano e si rompevano per modo, che io perdei per dolore la parola.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Allora quel maledetto panciuto ; e così vi pare adesso di essere in istato di poter rispóndere ? ma dopo due o tre minuti, vedendo che io nulla rispondeva, volgevasi di nuovo con quella melata vocina al Gasparo, e poichè , gli dice, costui non è ancora persuaso, converrà convincerlo con più solide argomentazioni: ed egli: subito Eccellenza; ed ecco due di quei manigoldi portare perpendicolarmente sotto di me un’asse smisurata tutta armata di punte d’acciaio, sulla quale trattavasi di lasciarmi cadere da quella altezza. Questo apparecchio mi restituì immatinenti la parola , e supponendo che tu già fossi al sicuro in Delfinato, confessai ogni cosa.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Passai una notte spaventosa: ma un bel conforto mi ebbi, appena sorse il crepuscolo ; poiché nel bisogno di pigliare un po’ di fresco messomi ad una finestra che metteva sulla piazza, vidi, oh spettacolo! quanto si stava preparando per farmi onore, ed erano questi i tre pali disposti in forma nota; sperai per qualche tempo mi facesse travedere il crepuscolo, ma a misura che crescea la luce , sempre più chiari e distìnti mi apparivano le corde, i pali, e pensa poi se tutte si smarrirono le speranze, quando mi vidi innanzi un Reverendo, il quale veniva per darmi l’assoluzione. Non sperando io più che potesse esservi scampo per me, mi gettai compunto a’ piedi del buon vecchio, lagrimando le mie colpe, e soprattutto la mia balordaggine; nè tardava a venire ad interrompere la mia compunzione quel Gasparo , venuto a bella posta per vestirne l’abito da viaggio.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Parmi ancora di sentire il gelume di quella corda che mi strofinava il collo, il volteggiarsi sulla faccia di quelle nere e grosse mani, e lo stridore delle forbici, con cui mi si tagliavano i capelli: brr, che brivido ! !! calavano dal campanile le undici ore, prima delle quali nei paesi civilizzati, non si celebra mai questa solennità: il suono rapido della maggior campana invitava la ciurmaglia, ed eccomi in piazza.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma vedi, oh provvidenza del cielo! giunto appena, io sento alzarsi improvvisamente un tumulto fra quella gente, e vedo arrivare a precipizio soldati malconci, che si portano verso il castello, perseguitati da una folla innumerevole di uomini armati quali di sassi, quali di bastoni e pali; a ciò succedeva subitamente un grido universale di : abbasso la tassa del pane , non vogliamo più tassa del pane. Poco dopo vidi, o giustizia di Dio, col sangue grondante dal naso lo stesso signor vicario condotto su quel palco, dove era io.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Allora un uomo armato infino ai denti, che pareva capo di quella plebaglia, si avanzava gravemente, e diceva ad alta voce: cittadini, non è egli vero, che non volete più pagare la tassa del pane? no, non vogliamo più pagarla, gridavano tutti confusamente: era anche alcuno che gridava: si impicchi il signor Vicario, gli si rompa la testa, e tante altre belle cose. Questo tumulto era stato fatto dagli uomini di Dronero e di Venasca, i quali oppressi dalle angherie del vicario, erano popolosamente venuti contro alla città.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Benchè io mi trovassi strettamente legato, e intrepidamente custodito dal signor Gasparo, io non potea a meno di non sperare qualche cosa da quello scompiglio, quando uno della turba venne a parlare all’orecchio dell’oratore, segnandomi col dito , a cui l’armato rispondea: ottimamente , or ora ci chiariremo del fatto suo , e se si potrà lo assolveremo. Che assoluzione? gridava un indemoniato in cenci , quanto maggiore è il numero dei consumatori del pane, tanto maggiore ne sarà il prezzo: s’impicchi, s’impicchi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Succedeva poscia un gridare confuso di s’impicchi, e non s’impicchi, che stanco l’oratore del tanto fracasso, si pose a gridare: orsù, si sbrighi il negozio più importante , a questo penseremo di poi ; l’essenziale è ora di stendere l’ atto definitivo della tassa del pane: su via, chi di voi sa scrivere, s’avanzi. Se un somigliante invito si fosse gettato in una adunanza di accademici, non avrebbe forse recato maggior stupore di quello , che il recasse quivi. Seguì un subito silenzio, un guardarsi in viso l’un l’altro, e chi sfrattare per un vicolo, e chi uscire per un altro.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L’ invito fu più volte replicato , ma collo stesso effetto ; talchè i ribelli già disperavano della loro levata in armi , e già il vicario passeggiava con una cert’aria di orgoglio quel suo naso sanguinoso; fattomi allora animo, dissi: signori, stenderò io stesso l’atto di giustizia che bramate; datemi penna e calamaio. Un evviva universale si alzava immatinente da quella turba , e tosto slegato, mi trovai colla penna in mano, mentre Gasparino e compagnia erano scacciati , con gravi insulti nelle parti etc. Il Garzena, che era il capo soprannominato, concertato un poco tra sè e sè, dettava poscia i capitoli, ed io scriveva; fattone quindi pubblica lettura, questa fu seguita da una acclamazione generale: Homo peritus in litteris non debet mori: e volevano portarmi in trionfo per la città ; ma io sottraendomi per modestia a quella ovazione , me la sbucciai fra quella turba , graziando di cuore il cielo, e la mia buona fortuna.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Militai di poi nel regno di Napoli sotto Guiscardo, fui scudiero di un Tempiario che fu arrostito vivo pochi mesi sono; ed ora me ne vado in cerca di altre avventure; la mia storia finisce qui: ora tocca a te a raccontarmi ciò che avvenne dopo l’ultima nostra bricconata. Geres, il quale non avea mossa palpebra al racconto strano di Baffour, incominciò così: Se la tua sapienza ha scampalo te dal patibolo, l’ ignoranza altrui ha fatto me l’uomo il più potente e temuto di quanti Baroni , Conti, Marchesi s’abbiano in questi dintorni. Creduto io, che tu dopo l’affare di Matilde fosti pure rimasto morto nella zuffa, e che perciò non ritornassi a ricongiungerti meco, tenendo per certo, che sarei stato cercato in ogni altro luogo, fuorchè in questo, qui appunto io mi sono ritirato, e vivo da tre anni tranquillamente, dove sono il santo Eremita di Mombrone, do consigli alle ragazze, e erbe medicinali per tutti i mali.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","E a proposito di ragazze, interruppe Baffour, che facesti di Matilde? E ti pare egli che col Pellice a due passi io fossi uomo da impacciarmi lungamente di simile mercanzia? sei dunque più briccone di me ; ripigliava Baffour , come non sentisti pietà di si bella opera della natura?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ehi, amico, lo stare col Templario ti ha reso tenero di cuore: ma sviando il discorso, su via, gli dice, se vuoi darmi ascolto, e fare a modo mio, io ti sono sempre stato amico, e sono contento di dividere con te le mie ricchezze, anzi una parte ti è giustamente dovuta, io voglio essere galantuomo; e acciocché tu vegga quanto grande ella sia, vieni meco ne sarai testimonio. Ciò detto piglia un lume, e colto non so quale arnese in un canto della camera, alza una trappola, e lo fa discendere in una cava sotterranea e ristretta, in mezzo alla quale egli scuopre al compagno un enorme cassone, ripieno zeppo di topazi, di smeraldi, zaffiri e di quante altre ricchezze possa la terra produrre in fatto di gemme. Restò a quella vista stupefatto Baffour credendo di sognare.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma si persuase che fosse la realtà , quando Geres glielo fece toccare ed esaminare più da vicino; e voltosi poscia a Raffour, soggiungea: queste gemme e questi diamanti, si tratta ora di cangiarli in altrettanto oro, e questa sia tua cura: si trovano a Torino oggidì mercatanti di gemme mandati a cercarne dalla repubblica Veneta, la quale ne vuole presentare il gran Turco; tu andrai a ritrovarli, cambierai le gemme col loro oro che poscia, s’intende, partiremo egualmente; andiamo intanto a dormire, e domani diviseremo il meglio da fare; e con ciò ritiraronsi nelle loro stanze. Postosi a letto Baffour, riflettendo sull’avventura, e gettando spensieratamente gli occhi qua e là senza potersi addormentare, parvegli di vedere in quella oscurità qualche cosa di scintillante che si movea. Mezzo attonito e mezzo sorpreso fissa più attentamente l’occhio, e gli pare allora di scoprire che quella luce esce dall’occhio di una persona, la quale affacciavasi a quel buco; ma il tutto immantinente era sparito.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Il pensiero nacquegli subito, che forse Geres gli nascondesse qualche arcano, quando un sordo e lontano rumore che tratto tratto ripetevasi per le volte delle sale del castello giunse a confermarlo ne’ suoi sospetti. Animato dalla speranza di poter scoprire qualche cosa, si alza quietamente dal letto, attraversa a tentone molte sale, volgendosi a quella parte di dove pareva venire il rumore; ma ritornato il silenzio , egli disperando del successo, già si risolvea a tornare indietro , quando scorge sulla volta di una delle sale battere una striscia di luce, e si avvede che questa esce dal fesso del pavimento alcun poco sconnesso. Vi applica l’occhio, impaziente di penetrarne la cagione: quale spettacolo gli si presenta!","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","in una atmosfera gravida di densi vapori sta Geres, agitandosi intorno a un gran fuoco, ansante , rabbuffato , orribile : due crogiuoli ripieni di metalli fusi sono sopra il focolare: galleggiano in essi alcuni punti più luminosi, dai quali partono scoppiettando scintille infuocate, che accrescono la stranezza della scena: Geres agita il metallo con una spranga di ferro, ravviva e tormenta la fiamma coi mantici : gettato quindi l’ occhio sur un grosso libro che gli sta aperto dinanzi, ecco il tempo, ei grida: e correndo rapidamente a un cancello ferrato , lo spalanca ; si raddoppia l’orrore: affacciasi alle sbarre di quel cancello una livida forma umana, scarpigliata, pallida, il suo volto è quello del dolore, i suoi occhi quelli della disperazione. Investe ferocemente Geres, e in queste imprecazioni d’ inferno; quando sarà alfine colma l’ ira del cielo , quando vorrà esso co’ suoi fulmini inabissarti! ne accelleri la divina giustizia il momento, tolga dalla terra un infame che cotanto la vitupera; mentre il fantasma vomitava contro Geres queste imprecazioni, egli non solo non mostravasi da quelle sbigottito, ma quasi compiacendosene, parea approvarle.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Si allontana quindi a un tratto dai crogiuoli, e fatto scudo colla mano agli occhi, ecco scoppiare immantinenti la materia ardente che era in essi, e spandere innumerevoli scintille che piovono per ogni parte : si spegne il fuoco, la voce del fantasma si va dileguando nel sotterraneo, e ogni cosa rientra nella oscurità, nel silenzio. Baffour in preda a mille terrori, più non dubita che Geres il voglia complice di qualche nuovo delitto, la sua perfidia gli è nota, si risolve a spiar ogni modo onde scoprire i suoi misteri; rientra intanto nella sua camera: ma qual non è la sua sorpresa , al vedere seduta sul suo letto una lunga pallida figura di donna? spaventato si volge per fuggire; ma questa con voce risoluta: fermati o Baffour, e ascoltami; e non avrai tu mai animo fuorchè pel delitto?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","e una donna che tu rendesti la più misera della terra, ti darà spavento? da tali parole atterrito, fermavasi. La donna ripigliava più placidamente: ascolta, già da due giorni io ho tentato ogni cosa per parlarti, ma inutilmente: pochi momenti mi sono ora concessi, e questi sono preziosi per entrambi: tu riconosci in me l’infelice Matilde Piossasco sostenuta dal giorno del mio assassinio in questi oscuri sotterranei; dalla sera in cui io venni rapita, la mia vita fu un solo dolore, da tre anni io più non vidi fuorchè l’infame assassino, che qualche volta nel silenzio della notte, insultando alla mia sventura, mi costringe ad assistere all’arti sue sacrileghe e nefande; tu fosti cooperatore della mia disgrazia , tu lo dei essere anche della mia salvazione, e scamparmi dalle mani di Geres ; sappi, che questo disegna ingannare te pure, e vittima ti vuole delle sue frodi : te ne arreco qui irrecusabile prova.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ciò dicendo mostragli un pugno di quelle gemme, che Geres gli aveva la sera prima fatte vedere : ecco, ella soggiunge , le ricchezze di cui devi essere a parte ; molte di esse infrante manifestavano chiaramente l’ inganno, il loro interno altro non era che argille e vetri variamente smaltati, il perchè assumevano l’aspetto di gemme e di pietre preziose. A queste parole un lampo di sdegno balenò sul volto a Baffour , dal che animata Matilde, proseguiva: pensa che tu sei vittima di un traditore , che se non mi salvi sarà certa la tua rovina : i delitti di Geres già hanno stancata la divina misericordia, saranno fra breve scoperti, e sorte avrai uguale alla sua; pochi giorni resteranno al mio dolore, e la mia ombra ti perseguiterà in ogni luogo, e sino alla tomba; salvami dalle mani di costui, libera la tua coscienza dall'ira del cielo, ed io ti salverò da quella degli uomini; ma il tempo c’incalza, domani io sarò qui in sull’ora medesima, e purchè ti basti l’animo di seguirmi, noi deluderemo le insidie di Geres, e fuggiremo: ciò detto si ritirava, lasciando Baffour in una orribile incertezza. Pieno questi la mente di quanto avea testè veduto ed udito , risolve di vendicarsi di Geres , di fuggire le sue trame , di seguire Matilde , e di aiutarla a trarsi da quella prigionia.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Chi avesse potuto penetrare nell’animo di Baffour avrebbe però visto, che nulla di nobile e generoso era in quella risoluzione: ma movealo la rabbia dell’ inganno, di più quegli occhi della fanciulla animati ancora dalla speranza, e un volto sul quale tre anni di dolore non avevano bastato a cancellare la bella delle forme, avevano forse anche svegliato nell’iniquo seno inique speranze. Era poi mistero inesplicabile per Baffour lo indovinare a qual fine Geres ritenesse viva quella donna, come colui che ottimamente conosceva , che le passioni, le quali fanno delirare gli altri uomini, nulla potevano sopra quel cuore di ferro, nè giungeva a spiegare la scena del sotterraneo, a cui forzatamente aveva veduto assistere Matilde; questo però non sarebbe più stato un mistero per lui, qualora gli fosse stata nota la seguente formola, colla quale regolavano molte delle loro operazioni coloro, che davansi alle arti occulte e cabalistiche. Oprerai che al napel sia il fior perfetto, Che sia il rospo in amore, alla la notte, E da vergine sposa maledetto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma ecco appena le tenebre della seconda notte , che pure fedele alla promessa Matilde, annunziata dal cigolio di una impannata, viene ad invitare Baffour a seguirla; s’innoltrano nella doppiezza del muro: percorrono un lungo e basso corridoio, attraversano alcune sale umide e deserte, trovano finalmente alcuni scalini, i quali mettono in una stretta e tonda cameretta , che pareva il fondo di una torre. Sta in mezzo un enorme sasso, in cui è confitto un anello di ferro. Ecco, o Baffour, dice allora Matilde, l’unica via del nostro scampo: è sotto a questo sasso un profondo pozzo che riesce sulle sponde del Pellice, ci conviene scendere per esso.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Messosi tosto Baf-four all opera trovava un contrasto quasi insuperabile nel gravissimo peso del sasso: ma i nervi si raccolgono ad un estremo sforzo, tremano, vincono, e si spalanca la profonda oscura voragine. Ora eccoti, soggiunge Matilde, l’aiuto con cui scenderemo nel pozzo, e indicandogli un vecchio e sdruscito armadio, sopra cui si leggeva: scala per discendere nel pozzo della torre orientale: apresi l’armadio, e si trova una scala di corda, come quelle appunto che si adoperano sulle navi; assicuratala Baffour ad una caviglia, la calava nel pozzo. Quantunque la scala non paresse giungere al fondo di esso, appariva però dallo scritto, che essendo destinata a quell’uso, doveva arrivarvi ben presso.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma il cielo serbava ancora Matilde a più gravi calamità. L’animo feroce di Baffour vedendosi arbitro assoluto di quella donna, nulla atterrito dall’orrore del luogo, nè dal pericolo di essere sorpreso, osava, infame, domandarle il prezzo dell’aiuto che le prestava. Inorridì Matilde all’inaspettata proposta, e colta da un fremito convulsivo, così prorumpea contro di lui: che?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","non sarai tu dunque mai capace di una sola generosa azione? e sarai tu più scellerato di Geres medesimo, che almeno mi risparmiò l’infamia? ah se non temi l’ira del cielo, paventa almeno il pericolo di essere sorpreso ed ucciso da Geres, il vigile nostro nemico forse è già sulle nostre tracce.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ah per pietà, Baffour rientra in te stesso! essa gettavasi lacrimando a suoi piedi ad implorare pietà dall’ iniquo, ma costui nulla mosso da quelle lagrime, piantavasi saldo, inesorabile e minaccioso sugli orli del pozzo, vietandole di appigliarsi alla scala. Ridotta a questi estremi Matilde raccoglie in una tutte le sue forze, e invocando l’aiuto di Dio, si precipita disperatamente sopra Baffour; all’impotente urto indietreggia appena d’un pollice il saldo colosso; ma quel pollice era fatale; dietro slava l’abisso, ed ei vi precipita con orribil tonfo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Fatta allora più audace appigliasi essa alla scala, e assicurato il piede sul primo scalino, tenta il secondo, quindi il terzo, ed eccola sparire confortata dalla speranza di prossimo scampo. Già aveva scesi venti nodi , non dubitando di essere tosto a terra , quando una scossa improvvisa data alla corda per cui scendea, le fa alzare gli occhi, e vede , oh vista ! sporgersi all’ orlo del pozzo la faccia orrida di Geres con una lampada in mano, il quale con sardonico riso, trista via hai scelta, le dice, o Matilde, per fuggire, e più difficile e lunga, che non pensi, ella è.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Spingeva intanto una fiaccola accesa nel pozzo, e qual non è il terrore di Matilde nello scoprire, che giunta oramai alla fine della scala, era essa ancora ben lungi dall’ attingere il fondo ; Geres aveva penetrata la trama della fuga , e con arte diabolica sostituita alla vera un’ altra scala che giungeva poco oltre alla metà del pozzo. Ponevasi costui in atto di tirarla a sè ; ma allora disperata Matilde: fermati, grida, Geres, o che io mi lascio inabissare: mi è mille volle più caro il morire costì, che tornare alla orribile e misera vita di prima. Dunque tal sia dite, arrabbiato rispondete placidamente Geres: in ciò dire ci riversa l’enorme coperchio sul pozzo, e lascia sepolta, e penzolante sull’abisso quella infelice.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L’empio Eremita di Mombrone spariva poco di poi dalle rovine del castello; forse scoperto pagò sul patibolo il fio de’ suoi delitti, i quali per avventura sarebbero a noi sconosciuti, non meno che le disgrazie di Matilde, se un singoiar fenomeno non ne avesse conservata la memoria fino a’ nostri dì: perciocché sulla muraglia di quella torre sotto a cui aprivasi il pozzo in cui ebbe luogo la narrata tragedia, vedesi tuttavia questa delinearsi nella notte da alcune linee fosforiche , che poi svaniscono ai primi raggi del sole. Si dovrebbe supporre , che questa sventurata priva di forze trovasse colà miseramente la morte: ma le cronache di Saluzzo porrebbero un fine più lieto a questa istoria ; esse ricordano verso questi tempi di una Marchesana Matilde, a cui strane avventure erano accadute in gioventù che erasi un tempo salvata per miracolo da una caverna in cui era stata rinchiusa, col rappigliarsi a certe rocche che colà sporgevano, e per cui potè scendere lentamente e salvarsi: che essa visse nella sua reggia di Saluzzo, consecrando ad opere pietose e divote una lungissima e placida carriera. NOVELLA SESTA Fuggi Medina","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io voglio narrare la strana istoria che ho udita un tempo alle Smirne da un vecchio mercatante Arabo, il quale era il più bel vecchione che mai vedessi, se non gli avesse alquanto guasto l’aspetto un’ ampia cicatrice sulla guancia sinistra. Aveagli io più volte domandato, perchè possedendo tanta ricchezza, mai non avesse pensato a prender moglie ; ma egli orasi sempre schermito dal rispondere a tale domanda e con tale aria di mistero, che appunto vieppiù invogliato mi avea di conoscere questo perchè ; un giorno finalmente più non potendo esimersi dalle mie sollecitazioni, così imprese a raccontare. Mio padre morì che io mi trovava appena nell’età di diciassette anni, rimanendo cosi l’unico crede dell’immenso aver suo; giovane e ricco, tosto fui preso dal vivo desiderio di visitare lontane terre , e il primo pensiero fu quello di fare un pellegrinaggio alla Mecca, per venerarvi la tomba del Profeta.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era fisso il giorno della partenza, e tutto per essa diligentemente preparato, quando la sera stessa che doveva precederla, ritornandomene spensieratamente a casa per una oscura e solitaria strada , io mi vedo improvvisamente assalito da quattro armati, i quali senza però farmi un male al mondo, mi avviluppano dentro alcune tele, e mi portano via; inabile a difendermi, come a sciogliermi da quegli inviluppi, io non dubitava d’essere caduto fra una masnada di assassini; ma dopo mezz' ora di cammino, io mi sento deporre bellamente a terrà, mi sviluppo, e qual non è la mia sorpresa, nel trovarmi solo, e sotto il più bel pergolato di gelsomini e di aranci , ch’io mai vedessi! la luna lo penetrava appena con pochi raggi, i quali si dipingevano graziosamente sul terreno colle loro forme mobili e tonde , ma non poteva io discernere fra quella dubbia luce cosa che mi richiamasse un luogo noto. Cosi perplesso stavami ad immaginare a che dovesse tutto questo riuscire, quando mi pare vedere oscillare nel lontano una candida macchia, e muovere verso di me.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era una cosa velata e leggera, nè che questa si fosse compresi, che allorquando fattasi a me più vicina, io l’udiva con voce armoniosa invitarmi a sedere sopra d’un marmo che colà era; ponevasi ella accanto a me, e quindi seguitando , strano dee parervi , o Alì, che una giovane qual io sono possa giungere a tanta debolezza di venire ella stessa a confessare il suo amore, ma ciò dee essere prova di quanto sia questo potentissimo, e ardente oltre misura: tale pur troppo è il mio, o Alì! e questo io avrei protratto a scoprirvi; forse l’avrei sepolto per sempre nel mio seno; ma voi dimane partite, abbandonate forse per lunghi anni, forse per sempre Bagdad, e io ho dovuto cedere alla mia fatalità : sospirò, e si tacque. Fu mio primo pensiero d’essere in preda a un sogno, o giuoco di qualche ribaldo; né potendo in tanta turbazione di pensieri trovar risposta, io mi tacea: ma una lagrima uscita dagli occhi dell’incognita, e caduta sulla mia mano, fu scintilla che m’ arse; ardimentoso e giovane perchè non fidare sulla mia fortuna se reale; se inganno, perchè non tentar di scoprirlo.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Donna, diss’io, chi meno di voi ha il diritto d’essere sorpresa, se quanto ora ho inteso mi rende muto, che se questo non è inganno, perchè nascondere sotto a geloso velo un volto, che tanto sublime deve essere di bellezza, quanto dolci sono le parole che ho udite? io sentiva intanto un frequente e compresso battere del suo petto; ma quasi oppressa e incapace a continuare essa tacea ; io voleva svelare il mistero: mi getto a suoi piedi; abbraccio quelle vesti leggiere e profumate , la scongiuro a svelarmi la divinità che mi seduce, piango, la stringo: essa si risolve alfine, il geloso velo cade a terra, e la pace della mia vita è per sempre perduta. Quanta bellezza ha potuto delirare la mente infiammata de’ Greci, quanto ideò di sublime natura nel lusso della sua potenza, era dinanzi a me: un raggio limpidissimo di luna me Io mostrava allora candido, aereo come una nube, divino come un sorriso della speranza; un cerchio d’oro riteneva raccolto il velo, e parte delle voluminose chiome d’ebano: scendeva l’altra abbandonata in eleganti ciocche sulle candide purissime spalle : alzava essa lentamente due occhi fulgidi e lagrimosi sopra di me, e tingevasi la guancia di soave verecondia: io immobile e stupido a suoi piedi , non dubitando che mi apparisse una delle celesti Uris, trovava appena la voce , onde pregarla a volermi trarre dalla tormentosa incertezza, a volermi pietosa rivelare se ad una semplice mortale io era dinanzi: ma ella con dolce suono di voce, o Alì, dicevami, qual cosa vi può maggiormente comprovare la mia natura mortale che questa debolezza, di cui siete ora testimonio?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Io nuotava in un mare di speranze; ma, seguitava essa : alta è la notte, e preme il tempo, vuolsi alfin ch’io vi riveli chi io mi sia, ed a che venni. Voi vedete in me Zulema, la figlia del temuto Califfo Abdalamor: a tali potenti parole quasi colpito fossi dal fulmine , smarrito io ritraevami : ma no , non isgomentatevi, o Alì, riprendeva essa, sì, io sono la figlia del gran Califfo : da gran tempo vi amo, e non è ignoto al genitore questo mio amore: ma inesorabile ei non volle piegarsi alle mie lagrime, alle dolenti mie preghiere ; quand’ ecco che ieri con inesplicabile mutamento , a mia gran sorpresa così si faceva a parlarmi. Figlia mia dolcissima, dovere di amoroso padre m’impose pel passato d’oppormi al tuo sconsigliato amore per Alì; ma tuttochè sotto le brine della vecchiaia, non ha il mio cuore dimenticato la potenza di questa passione, ed io conosco la tua indomabile oramai , nè voglio sedotto dalla grandezza lungo viaggio, se al suo ritorno egli potrà giurare che niuna bellezza, e fossi anche tu stessa, io ha sedotto nel suo viaggio, che ei ritorna puro e con incontaminata fede, al suo ritorno egli sia tuo sposo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alì, ecco quanto impone il gran genitore; volli io stessa farti conoscere il patto imposto, (e con voce più sommessa) sapere, se il premio che ti aspetta può essere bastante compenso a quanto da le si chiede, e se la figlia del Califfo di Bagdad mai non dovrà arrossire della sua debolezza. Queste parole mi traevano fuor di me , versava dal petto la piena della gioia, e soffocavami le parole: proruppi alfine. Oh fra le più ridenti e meravigliose vergini incomparabile Zulema!","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","e non sarà inganno il pensarmi io serbato a felicità sì grande di possedere la figlia del sublime Califfo! Ah possano le stelle che errano ora sul nostro capo piuttosto abbandonare il corso loro immortale, che tradire io mai un momento la fulgida bellezza che mi sta innanzi. Pensa, riprese la fanciulla, che debole è la costanza dell’uomo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Non funestare, o Zulema , rispondeva io tosto, con sinistri pensieri l’indomabile mia gioia, di nuovo accogli il solenne giuramento della mia costanza. Il giuri adunque ? Il giuro ; ebbene fra tre lune io qui ti attendo fedele in Bagdad a coronare il rito: impressi un bacio di fuoco, che pur dovea essere l’ultimo, su quella mano di neve: essa scomparve: fuori intanto di me stesso per la strana inaspettata ventura, io mi condussi a casa, dove già il treno dei cameli e dei cavalli aspettava impaziente, del mio ritorno, e si partì.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Appena avea terminato il suo giro la seconda luna, che già venerata devotamente la tomba del Profeta, riordinate alcune faccende di commercio, io facea ritorno dalla Mecca; ma indifferente ad ogni maraviglia che colà avessi visto, chè sola impressa mi era nel pensiero la somma felicità che mi attendeva al ritorno. Sogliono le carovane che dalla Mecca fan ritorno al Cairo riposare tre giorni in Medina. È Medina città santa fra noi, e piena tutta delle maraviglie operatevi dal Profeta, città misteriosa , ed in ogni tempo creduta sede preclarissima di prodigii e di portenti, e portento è ella stessa, che florida, popolosa, doviziosa di ombre freschissime, e deliziose acque, sta riposando direi fra le infuocale arene del deserto , ove sempre signoreggia lo spaventoso Simoun, o infestano i mostri Affricani : qui toccare io doveva l’ estremo di una estrema miseria.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era in questa città un antico amico di mio padre, il quale mi accoglieva colle più vive dimostrazioni d’ amore , e mi faceva vedere quanto di più stupendo e recondito racchiudesse di palazzi, di moschee, di tesori e delizie d’ ogni maniera quella portentosa città; fu splendida del pari la cena, dopo la quale io era da quel cortese guidato al riposo nella pulita camera, che erami stata accomodata. La mente mia era sì fattamente piena delle maravigliose cose vedute nella giornata, che non potendo ritrovare il sonno, volli affacciarmi alla finestra onde ricercare il sollievo della fresca brezza notturna. Metteva questa sulla piazza maggiore della città, nè fu poca la mia sorpresa nel vedere nella già tacita ed avanzata notte all’estremo confine di quella piazza, un immenso palazzo, in cui la grande agitazione, la quantità delle luci, e il trambusto, annunziavano grandiosa e splendida festa, nè poco maravigliavami, che il cortese Achmet ( tale era il nome del mio ospite ), non mi avesse procacciato il mezzo d’intervenirvi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sorse intanto il giorno, nè tardò Achmet a presentarsi a chiedere di me. Usati i consueti uffizi di reciproca cortesia, io non potei trattenermi dal richiederlo di quanto io avea visto nella notte, nè senza unirvi un dolce rimprovero di non avermi procacciato il modo d’ assistere ad una festa, che pur dovea essere stata splendidissima. Alla mia domanda io vidi il placido e sereno aspetto di Achmet annuvolarsi, farsi grave ad un tratto, e alzali gli occhi al cielo sospirando profondamente, cosi prorompere: oh giovane !","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","quella che voi vedeste non è altrimenti festa che non abbia luogo pur troppo ogni giorno! ma amico qual io vi sono, mai non avrei avuto la follia, anche potendolo, di cola introdurvi: ciò che vedeste è il celebre collegio, ove da tutte le parti del mondo convengono e sono accolte ed instrutte le Bajadere, i le Odalische, le Almee, che recano poscia per tutto l’ impero le arti loro seduttrici ; esse consacrano le ore notturne a’ loro studi, nè uomo è al mondo che possa impunemente penetrare fra quelle mura, e tristo quegli a cui ne venisse il funesto pensiero; vuol fama che sempre lo sperimento sia riuscito fatale , e dolenti istorie si narrano d’incanti, di avventure accadute agli imprudenti, che là si arrischiarono. Dovetti cangiare i rimproveri in ringraziamenti, ed abbracciai strettamente l’amico.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era intanto stato presente a questo discorso ! un piccolo paggetto moro, il quale attendeva ad alcune faccende nella camera. Appena costui vide Achmet partito , che crollando il capo: gran che, disse egli, e pure, che niun senno possa reggere alle debolezze della vecchiaia, nè io penso che voi, giovane lietissimo ed animoso qual siete , vorrete dar fede alle stravaganti paure con cui ha voluto stornarvi Achmet : la sua mente gelata vacilla sotto il peso degli anni, e pensa a condannare voi primo fra quanti passano per questa città a partire senza mirarvi la più stupenda fra le sue meraviglie.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Le parole dell’ iniquo moro mi accesero tosto del più vivo desiderio d’aver l’accesso in quel palazzo; ben se ne avvide lo astuto, e ponevasi in dovere di accrescerlo: raccontavano allora le gravi difficoltà che incontravansi per entrarvi , proferendosi tuttavia il malvagio ad essermi guida, e affaticarsi per procacciarmene l’ingresso: ed io sedotto dalle sue parole, sordo alle voci del saggio Achmet, sordo a quelle della prudenza, mi lasciai vincere, ed accettai. Le lagrime di tutta la mia vita non hanno ancora cancellato quel momento d’errore; tale fu la volontà del Profeta. Apparivano le tenebre appena, che tosto io vedea giungere il perfido paggio, il quale lungamente schierandomi la serie infinita degli ostacoli superati, m’annunciava però di avere il tutto ottenuto, ed esser pronto ad accompagnarmi; e tosto tacili c’incamminammo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","L’enorme e ricca porta di bronzo del misterioso palazzo era ornata da due teste di leoni d’oro: spingeva appena entro alla gola di una di esse la mia guida una piccola canna d ebano, che questa subito cigolando sull immane perno, si apriva, ed entrammo. Non aspettatevi, o amico, ch’io vi possa narrare l’incantatore e seducente aspetto di quella fatata dimora; si chiuse tosto la porta, e noi ci trovammo sul limitare di lunghissima loggia, della quale per quanto luminosissima fosse, l’occhio non poteva giungere a penetrarne la profondità. Oro, marmi e cristalli erano le volte tutte; ma che erano queste accanto alla maravigliosa e splendida schiera di giovani bellezze, che in cinque ordini disposti, gradatamente si mostravano a destra ed a sinistra, perdendosi nell’immensa profondità dell’edifizio!","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","io rimaneva confuso e muto ad un tanto spettacolo, quando una bellissima donna, di autorevole contegno, avanzatasi a me incontro ad accogliermi proponevasi guida nell’ esame delle maraviglie che là si trovavano. Nell’eccesso del mio stupore io rinveniva appena la facoltà di ringraziare la cortese donna, ch’io già sentiva il suolo di agata e diaspro sul quale posava muoversi dolcemente per incognita forza, e trascinarmi dinanzi a quelle incantatrici file; aperta intanto la mia guida un ombrello sopra di me, velavami l’occhio della soverchia luce, nei cui torrenti nuotavano le divine cose che io avea dinanzi. Ed erano queste le più mirabili forme di bellezza, che mente umana possa immaginare, o colorire i sogni della gioventù; tutte in ricchissime, variate ed eleganti foggie adorne e rifulgenti di penne , di gemme, perle e ori.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Crepitanti e balenanti raggi sfuggivano di qua di là domatori, qui dell’occhio vispo, ridente, gaio, e folle che seduce colla gioia, là del languido, ceruleo che seduce col pianto, qui dell’altiero disprezzatore d’omaggio, là del nero fatidico orientale; le regolari forme del greco scalpello, le petulanti fantastiche del nord, tutte la erano schierate immobili innanzi a me. Mentre io mi vedea tratto da quell'incognita forza passare a rassegna queste seducenti file, la mia guida imprendeva a narrarmi l’origine, i pregi, i destini d’ ogni ordine di esse : queste, diceami, della prima schiera, crebbero alle ombre odorose, che nascondono le sorgenti del Gange, il serpe dei nostri deserti piega meno mollemente le sue spire, che queste le mobili guizzanti loro forme; nessuna fra le figlie della terra può intrecciare danze più voluttuose e molli ; ad esse solo, è dato il diritto di risvegliare l’agghiacciata gioia, e la crucciosa fronte dei cadenti, e appassiti Califfi. Queste dell’ordine secondo scendono dalle alte regioni del Caucaso, patria delle immortali Uris: il sole non rischiara forme più belle; fra di esse si serba ancora immacolato il tipo di quella bellezza che impresse il creatore in Adima, la prima delle mortali: tempera pero la loro bellezza il gelo del loro cuore, pari alle rocce fra cui ebbero i natali: sono esse incapaci di sentire i palpiti che valgono a destare, ed hanno lo stesso sorriso per Io agghiacciato vecchio Pascià, e pel giovane che freme d’amore.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Queste ( indicavami l’ordine terzo ) sono le figlie dell’adusto deserto, patria del Profeta: nelle lor vene corre liquido fuoco, per esse è l’ amore un affanno, un delirio ; il pugnale della vendetta sempre è pronto al lor fianco: e se non vantano eburnee braccia, o rosate guancie, nessuna può rallegrare le notti del deserto con armonie più tenere di canto. L’ultimo ordine infine che tu vedi, scende dalle terre ove s’asconde il Nilo, razza pur essa primiera e pura, che veste di negra pelle forme Caucasee: l’occhio dolce e lusinghiero come la gazella ne indica la sublime costanza ; tenere all’ unica missione che ha la donna sulla terra di amare, esse vantano gli affetti eterni; compagne fedeli nella carriera della vita, esse non depongono la loro, fede che sulla tomba dell’ oggetto del loro amore. Erano sublimi, maravigliose le cose che io scorgeva, ma fra di esse io non avea trovato la luce di un occhio, che troppo era impresso nel mio cuore perchè nulla valesse a cancellarlo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Qual cosa poteva colà rammentarmi la bella Zulema, quella pura, dolcissima creatura, che nulla pareggiava sulla terra! Introdottomi poscia la guida in un’ ampia sala, mirabile di nobili dipinti e sculture, a prender parte a sceltissima e splendida cena, invitavani quindi a esaminare i vari gimnasi, ove la natura corretta dall’arte giungeva a toccare i confini della sua potenza. La prima sala in cui entrammo era destinata all’esercizio della diffidi arte di acconciare la capigliatura con variate ed eleganti accimature, come tormentate in nodi le chiome torreggino altissime sul capo, od orizzontali si spingano addietro, come s’intreccino di ghirlande, od in molli elastiche anella si lascino cadere senza freno disordinate sugli omeri, come liscie e nere si rendano qual ala di corvo, o possano animarsi colle fulve tinte dell’oro.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Si passò quindi nella sala, in cui si rivelavano le arti infinite del vestire; come con esse si possano emendare gli insulti della natura, come si rendano palesi, e graziosamente s’informino le bellezze, come si scoprano con grazia le spire d’un seducente coturno, o come con maliziosa innocenza si scomponga un velo; s’impara qui ancora ad esercitare la terribile potenza dell’occhio, come si aggiri velato, o ardente; si simuli il timore, la gelosia, il dispetto: s’inspiri l’audacia, o si tronchi la speranza; insomma tutta la difficil arte di nasconder l’arte. Venimmo poscia nella sala consecrata all’esercizio di sedurre coll’ artificio de’ nervi; qui l’aroma sublime dell’ aloe avea lasciato il luogo alle dense e fitte nubi dell’acre camomillo: quando io entrava, in una di queste nubi agitavasi convulsa e morente nelle braccia di due compagne una bella fanciulla; io commosso a quel dolore avanzavami tosto con alcuni argomenti di eterei spiriti, che sempre ho meco, per darle conforto, quando riprodottole il cristallo un lucignoletto scomposto dalla disperazione, rizzavasi essa d’improvviso dinanzi ad esso, ponevasi sorridendo a rassettarlo, e ripigliava quindi con arte diabolica la disperazione e le lagrime, mentre io confuso e muto colla mia Boccia in mano, me ne, rimaneva, segno all’impertinenti risa di quelle sfacciatissime vergini. Fummo poscia nella scuola del canto, ove vennero beate le mie orecchie da mille voci, e mille istrumenti d’incognite armonie, e finalmente nell’ultima sala che rimanea a vedersi, ed era quella, dove era ridotta in arte la pieghevolezza , la grazia, e l’ agilità femminile; tessevano appunto le allieve quando io entrava una Indiana danza, in cui le danzatrici avvolgevansi a vicenda con catene di fiori, dalle quali poi dovevano, con uno slancio svilupparsi senza scomporne i nodi ; io era assorto a contemplare quella vivace ed animata danza, quando mi accorsi che la luce della sala si ottenebrava, e che io stesso divenuto centro alla danza, trovavami avvolto in quei lacci di fiori, mentre con sorrisi e lusinghe m’invitavan così quelle bellissime Sirene a divider con esse i piaceri del ballo: vago giovane, diceami una di esse, non rifiutarti a divider con noi la nostra gioia, noi siamo le allegratrici della vita, dove non brilla il nostro sorriso, là è la morte; giacchè a te fu concesso il penetrare ne’misteri nostri, fra noi rimanti, qui la vita non ha dolori, qui non ha termini il diletto.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sorgevami allora in mente il giuramento fatto a Zulema, e tentava io tosto di sciogliermi dai lacci di quelle mal augurate creature, ma seguitava la fanciulla a rimproverarmi : perchè fuggire, o crudele dai lacci nostri ? più dolci e più potenti son forse quelli, di cui ti ha stretto la beltà che adori? forse più soave è il suo sorriso?","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Cresceva il mio sospetto, ed io vieppiù ingegnavamo a sciogliermi da quei lacci, ma tornavano inutili i miei sforzi, che ben più saldi erano questi che l’apparissero, intanto, con lusinghe, e parole continuavano a trarmi adesse, sicchè io alfine, certo ormai d’inganno più non frenando il dispetto, prorompea in violenti rimproveri, maledicendo alla mia incauta credulità, alla mia imprudenza: ma che non può arte femminile ? ecco ad un tratto cessare le lusinghe e le violenze ricomparire la omai spenta luce, ed una delle ridenti ragazze, avanzatasi a liberarmi quelle catene, così dirmi: avventurato e saggio Alì, tu hai vinto; finite sono le prove, l'incorrotta tua fede, la candida tua virtù, abbiasi il premio meritato; cadeva allora improvvisamente una serica cortina, ed ecco apparire una donna maestosa e fulgente: e quella donna è Zulema, le nere gramaglie che la cingono, non valgono a temprare lo splendore di quella bellezza. Qual io mi rimanessi a sì improvvisa apparizione io non dirò; così essa volgea a me quella voce armoniosa che erami sì profondamente impressa: « adorato Alì, queste tristi bende e lugubri che mi vestono, ti fanno chiaro abbastanza da qual dolore io sia afflitta; io sono orfana, nè una luna ha ancor compiuto il giro, dacchè il grande Abdalamor dorme il sonno dei giusti , » e una lagrima le cadeva sul volto, tacque e sospirò, riprendeva poscia: «tu fosti, Alì, il mio primo pensiero, come ne sarai sempre il solo, più non mi resse l’aspettare il tuo ritorno, e volli venirti incontro; perdona se nell’eccesso del mio amore io osai tentare la tua costanza colle seduzioni che ti ho offerto: abbiti ora il premio della fede, che serbasti ai giuramenti, eccoti la mia mano.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","» Ed io incauto accettava quella mano, nè il cielo in quel momento fulminava uno spergiuro... ma chi avrebbe sospettato inganno? Lieto fuor di me io accettava quella mano e fummo tosto introdotti, nella stanza apparecchiata al rito nuziale, nè questa potea aver emola che in Paradiso. Sostenuto da otto colonne d’oro vedevasi il soffitto nel quale con mirabile artificio era riprodotto in rubini e zaffiri il roteare dei cieli che riproducevano quella dolcissima e mistica armonia, che vuoisi da essi generata, e che ricorda la lamentosa melode dell’arpa Eolia, percossa da vento notturno; gli intercolonnii erano chiusi da immensi cristalli appannati e rosei, che tingevano tutti gli oggetti, e li vestivano di rosata luce; otto fontane di acque odorose e freschissime uscivano poi dai piedi di dette colonne e queste acque si raccoglievano in mezzo alla sala, in un immensa conca di topazio , nella quale oscillava mollemente in forma di navicella il talamo nuziale.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Nè tardavano quei cristalli ad animarsi dalle ombre mobili e graziose, che protendeva sopra di esse il coro delle danzatrici, che circondavano esternamente il tempio, celebrando con esse la gioia degli sposi. Sull’orlo della mia rovina, tuttavia il cielo pietoso ammonivami ancora prima dell’estremo passo, ma inutilmente : giacchè un solenne e grave coro di canti alzavasi allora a darmi un estremo avviso, ma dovea compiersi il mio fatale destino, il tremendo canto era questo: Voga voga in mare ignoto Senza vele e senza guida Foga pur sull’onda infida Stollo, credulo nocchier.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Già dell’ore il lene canto Mesto sorge e il vento freme, S’avvicinan l’aure estreme Già sei presso a naufragar. Cieco e misero il mortale Non al riso al pianto è nato; Tenta iman fuggir al fato Che gli impose di soffrir. Quando a lui sorride il cielo Ei minaccia; lieta sorte Non può aver preda di morte Ciò che un'urna chiuderà.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sonno rapido è la vita Che l'edace tempo ingoia S'addormenta nella gioia; Si risveglia nel dolor. Tacquero le voci, le luci si spensero lentamente e fu il solo silenzio testimonio dell’estremo a cui può giungere l’umana felicità. Spalancavasi tosto l’abisso della sventura.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ravvivavasi ad un tratto la luce, ma livida e spaventosa; crolla la terra, urla terribilmente e tutto sparisce; io mi trovo sulle rive di furioso torrente, mentre piomba sulle mie spalle una grandine grossa e gelata. PUNISCE GLI SPERGIURI IL CIELO, tuona allora una minacciosa voce: ma tormento ben più crudele sostener io dovea; abbandonato non aveanmi le braccia della finta Zulema, ma conversa in orrido mostro, cogli occhi cavi sanguinosi, nere le labbra da cui penzolante usciva una lingua macchiata di tabe , atra ed infetta, mi cingeva con orribili strette. Rotolavami io intano a terra per liberarmi dagli odiosi abbracciamenti; insultavami essa con crudele sogghignò : dolce amor mio , dicevami, ed è pur questa la mercede ai tanti affetti miei, alla mia tanta fede?","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Si presto, o caro, vorresti abbandonare chi ti ama? e m’imbrattava intanto coi luridi baci. Più giorni e più notti errai desolato senza tregua avvinto così dall’ orrido spettro, implorando la morte, finchè stanco dalla fatica e dal dolore io rovesciava a terra.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Apparivami allora un buon vecchio con aria di pietà tentando di consolarmi ; ma scorgendo com’ io nell’ amarezza del cordoglio, privo di ogni speranza rifiutassi di ascoltarlo, e maledicendo all’iniqua mia sorte, mi abbandonassi alla disperazione, con soave pigliò così prendea a rimproverarmi: non maledire, o stolto, allo occulto consiglio del gran Profeta, e inchina la fronte a’ suoi voleri: abbiti pace, abbandonati a’ miei consigli, seguimi, ed avranno fine i tuoi tormenti. Tanta era la verità negli occhi di quel vecchio, tanta speranza sulle sue labbra, e tanta la mia disperazione, che io mi confidai ad esso senz'altro. Trascinavami egli allora ai piedi di un altissimo monte, ove i gorghi di un torrente ingolfavansi in un abisso e indicavami che là solo doveva io trovare lo scampo alle mie miserie.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Più a quel cenno non dubitai che questo scampo dovesse trovarsi nella morte, e lieto rapidamente precipitavami e inabissavami in quei vortici. Ma qual non fu la mia sorpresa, allorquando invece di trovare colà la morte, io mi vedea portato dalle onde in un'oscura caverna, nel cui centro ondeggia un lago di liquido fosforo, che tutta ne rischiara la volta con luce verdognola e funerea? Sulle opposte sponde di quel lago stanno due gigantesche figure nere e spaventose: movesi tosto una di esse verso di me, e raccolte le mie misere membra e avviluppatele con bende di cuoio, mi lancia al di sopra del lago all'altro compagno, il quale di rimbalzo mi risospinge al primo e fanmi così a vicenda passare, con istrano giuoco, su quelle terribili onde, nelle quali io non dubitava di dover affogare.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma ben tosto mi accorsi, quanto possente scongiuro fosse questo alla mia larva tremenda, giacchè subito manifesti si fecero i segni della sua rabbia e del suo dolore, più trasparenti divennero quell'aspre tinte, illanguidiva quell'occhio così tremendo. Sorgea in quel mentre dal fondo del lago, l’enorme testa d’un rosso serpente; a questa vista il mio persecutore, mandato un acuto grido di disperazione, davami un rabbioso morso su di questa guancia, e lasciavasi tosto cadere nella gola del serpe che lo ingoiava. Eccovi (indicandomi la guancia) eccovi la incancellabile cicatrice che vi ha impressa, ricordo eterno della mia sventura; libero, resi grazie al Profeta, rividi il cielo e la patria, ma la nuova della mia triste istoria erasi sparsa.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Come nasconderla alla bella Zulema, al potente, irato Califfo? Una lettera minacciosa e terribile m’impose tosto perenne esilio da Bagdad, da cui uscii maledicendo al mio fatale destino. NOVELLA SETTIMA Carolina o I PRODIGI DELLA SAPIENZA","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Oh il mio caro genere umano, tu sei pure un genere molto bizzarro e curioso! invece di godere in paci e tranquillamente quel po’ di tempo che la natura ti lascia girare su questa girante pallottola, tu altro non hai fatto mai che fantasticare minchionerie per tormentarti, e renderti questo tempo una noiosissima seccatura ; eppure madre natura ha voluto che tu stessi bene su questa terra, o almeno benino : essa ti ha rallegrato di mille meraviglie da contemplare, ti ha fatto fresco, tondo e rubicondo, procreativo: e tu zotico, non curante tutte queste benedizioni, sei andato a romperti la testa, ed ingiallire ora per sapere quante libbre pesa Saturno; ora per interpretare i vasi etruschi a dritto e a rovescio, o deciferare sui geroglifici le sonagliene delle generazioni che ti hanno preceduto, quasi quelle de’ tuoi contemporanei non fossero bastanti a consolarti. Eh fosse almeno ridotta questa diavoleria della sapienza nella sola metà di questo genere, negli uomini!","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ma che essa debba ancora cogliere voi donne, voi donne, la più sublime, la più perfetta cosa della creazione, voi, la cui scienza sola dovrebbe ridursi a quella di farci smarrire la nostra, e disperare; ah questo non è delirio, è stravagantissima pazzia! Eppure si è una di queste pazzie ch’io debbo pur troppo oggi raccontare, se voi volete, o umanissimi, darmi ascolto. E tu, gentile Carolina, che ne sei il soggetto , e te ne vivi ora oscuramente nella tua sessagenaria virginità, separata da un mondo , che non potesti far andar a modo tuo, deh non averti a male, se ad esempio altrui io racconterò l’istoria delle tue sventure.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era Carolina l’unica e bellissima figliuola di un ricchissimo medico: troppo stravagante creatura essa fu tuttavia, perchè io voglia qui farne il ritratto: ma basti il sapere che essa apparteneva a quel genere di bellezza terribile, dalla tinta pallida, o anche gialliccia, dalle chiome nere, dalle ciglia nere, dagli occhi neri, che fulminano all’istante l’infelice su cui piombano addosso. Uomo dottissimo era il medico, e uno di quegli a cui si debbe l’ aver richiamatola medicina sulla vera via Ippocratica, che il secolo antecedente avea smarrita. Io ben non saprei dire in che consistessero queste sue dottrine; solo mi è noto, ch’egli avea con sodi argomenti dimostrato il corpo umano non doversi altrimenti considerare che come un chimico laboratorio, in cui il ventricolo verrebbe paragonato al crogiuolo, il cuore, e l’ aorta al, focolare col suo cammino, i polmoni ai mantici, ecc.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","ecc. ecc., il ventre poi ad una semplice appendice in cui si raccoglie il caput mortuum , e del quale strettamente si sarebbe anche potuto far senza. Le accademie, e gli accademici avevano invano combattuto questa dottrina con dissertazioni e opuscoli corredati di figure litografiche, gridato contro il novatore, invocando la dottrina di Galeno, di Rasis, di Cullen, di Boeravio, quella di tutta la scuola Salernitana: egli aveva vittoriosamente risposto a tutti, e la dottrina del laboratorio, era rimasta splendida, inconcussa e trionfante.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Da questa semplice esposizione già i miei lettori debbono avere indovinato che era il nostro dottore valente chimico. Difatto tutte quelle ore ch’ egli concedeva a’ suoi ammanti, coperto il capo da un grande berretto di bambagio, e tutto raccolto in un’ ampia veste da camera gialla; alquanto lacera e sudicia, sempre ei le passava operando e facendo esperimenti. Ora avvenne , che la gentil Carolina rovistando dalla prima età nella biblioteca e nel laboratorio paterno, spinta da un’indole particolare verso la scienza chimica avea cominciato anch’essa lavando bottiglie e pestando ingredienti a diventare a poco a poco il fattorino del buon papà ; e questi seduto accanto al suo lambicco sorrideva, vedendo la bella ragazza, cinti i fianchi di grosso grembiule, affaccendarsi con vivacità or su or giù consultando ricette, odorando botticini, od assaggiando polveri e sali; e sì profondamente immergersi in quella voluttuosa scienza, che nell’età di quattordici anni essa già anteponeva il dizionario del Macquer a tutti i romanzi del Valter-Scott.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma pur troppo dall’indole femminile inclinata ad eccedere, trovando limitate e semplici le recenti scoperte chimiche, essa ingolfavasi sconsideratamente nelle antiche dottrine alchimiche, abbracciando di preferenza le maravigliose ma erronee di Pietro D’Abano e di Paracelso; a talchè era giunta a persuadersi che colla scorta loro un giorno la potenza di quell’arte fosse destinata a mutare la faccia del globo, e ponevala per conseguenza in cima a tutto il sapere umano. Vero è però, che la debolezza di pensare che la scienza propria sia la prima di tutte è debolezza universale dei dotti: essa si trova nell’ astronomo , che uso a conversare colle stelle più non vede negli uomini che indegni pigmei, e tempra con tale lepidezza la soverchia gravità della scienza ; si trova nel poeta, che inganna i suoi ieiuni nel sognare di essere a merenda cogl’immortali, e così di seguito. La bella persona di Carolina era frattanto giunta ai diciotto anni, di null’altro curante che della sua scienza , la quale essa avea ridotta ad assai semplici principii, giacchè voleva tutti i corpi divisi in due soli elementi, cioè: l’atomo tondo, e l’atomo acuto: base questa, come si vede, della dottrina atomistica , tanto adesso in voga nel Nord.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ora vedremo come poi ella l’applicasse. Disprezzatrice del resto di ogni muliebre trastullo di toelette, di balli e di teatri, essa già poteva in quell’età dirsi il vero tipo dei sapienti di certe subalpine regioni della Tauride, tipo che invano cercheresti nel resto del globo, istrice adorabile che per far progredire la sapienza fugge il mondo che si è data la missione d’ illuminare, fugge i suoi simili come corpi gravidi della, stessa elettricità , e smarrita crederebbe la castità delle Muse quando esse deponessero il grugno per un sorriso ! Chi avrebbe immaginato mai che la fierezza tale fanciulla fosse per ismarrirsi a fronte di un oggetto, il più misero e nullo che forse mai abbia potuto far delirare mente di donna; e fu tuttavia così.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Sul cammino del laboratorio nel quale perpetuamente stava a lavorare la ragazza, penzolava coperta di polvere e annerita dal fumo quella pessima stampa della Kauffman in cui il vago Abelardo cogli occhi pieni di lagrime saluta per l’ultima volta Eloisa, e la riverisce distintamente: ebbene chi ’l crederebbe? in quell’ immagine erano scritti i destini di Carolina; avevano quegli occhi dell’ infelice Abelardo acceso sì la fantasia della fanciulla, e tanto profondamente gli si erano fitti nel cuore, che questi erano diventati il sogno delle sue notti, il solo pensiero de’ suoi giorni. E a tale di pazzia era pur giunta la meschina da rifiutare costantemente, tutte le proposte di matrimonio che le venivano fatte dai genitori, i quali ignorando la causa di questa sua pertinacità, ne erano oltremodo afflitti e dolentissimi.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Accadeva finalmente un giorno , che entrando il padre improvvisamente nel laboratorio, vede con sua sorpresa, che la figliuola , a cui era stata affidata una importantissima decozione, mentre questa spumante si spandeva, essa estatica e inoperosa in mezzo alla sala colla mestola in mano, così parla a qualcheduno che egli non iscopriva. Ah perchè ancora non posso io, o dolce mio amore, darti per ora la vita! ma se la mia scienza a tanto per anco non è giunta, deh qui accetta almeno, o caro , l’ augusto giuramento della mia costanza , accetta il giuramento solenne che di altri non sarà Carolina mai, che di colui il quale in tutto, o almeno in parte ti rassomigli!","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","II chimico non vedendo l'immagine a cui quel giuramento era indiritto, arricciando il naso di rabbia, e risolto di subito punire il ribaldo, toglieva pel collo un enorme matraccio, e correva furioso incontro all’incognito. Scossa al rumore dell’ ira paterna la ragazza, e fattasi rossa dal vedere scoperta la sua insensata passione, risolutamente e frenetica si volgeva a parlare al padre così. Ebbene sì, giacchè più non posso nascondere il mio segreto, mi giova ora scoprirvelo affatto: frenate , o padre, la collera, deponete per carità senza romperlo quel matraccio, che è uno dei più belli del laboratorio: eccovi il reo, (indicando la stampa) sì, eccovi l’oggetto, o padre, a cui si dirigevano le mie parole.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Questi stupiva, non potendo giungere a comprendere i detti della fanciulla; ma essa seguitava: sì, padre mio, là è l’idea di quella bellezza che potrà sola conquistare il mio cuore, nè mai la mia mano sarà d’ altri che di colui, che potrà vantarsi a quella adorata immagine somigliante. Come restasse il povero genitore a tali strane parole, certo non è a dirsi; pensò un istante che la mente della fanciulla vacillasse; ma filosofo qual era e pratico, de’ naturali fenomeni, giunse ben tosto a spiegare a sè stesso come il cervello di una ragazza potesse pigliarsi d’amore per un oggetto anche più futile di una stampa della Kauffman, e raffrenò gl’impeti: ma assunta un’aria grave e severa, padre mi sarei creduto , disse, egli, di figlia assai più ragionevole ed assennata; non è ch’io ignori che la scienza medica ricorda esempi di simili aberrazioni, che anzi due belli ne reca il Muskenbruechio: esse hanno la loro sede nella glandula Pineale iniettata da umori peccanti e sanguigni: non intendo però come queste abbiano potuto manifestarsi in casa mia, dove tanto io, che vostra madre, e gli avi tutti nostri sempre fummo di temperamento linfatico ; ma per ora, soggiunse, badiate attentamente a questa decozione: ciò dicendo usciva. Usciva, e correva tosto a far parte della scoperta alla madre, la quale ebbe ad ammalarsi di disgusto; ambi poi persuasi dell’impossibilità di trovare uno sposo conforme allo stravagante capriccio della fanciulla, non lasciarono di affaticarsi con tutti i mezzi che erano in loro potere onde richiamarla alla ragione, ma sempre inutilmente.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Essa ognora più pertinacemente rinchiusa nel suo laboratorio , immersa ogni giorno maggiormente ne’ suoi diletti studi dei fenomeni naturali, sempre stava avvolta fra nubi di densi vapori di cloro, o di ammoniaca, e lasciava lagrimare i due buoni vecchi , rifiutando inesorabile caparbia ogni proposta che da quegli addolorati le venisse mai fatta, Ma ecco che mentre questi mesti genitori stavano una sera ragionando sulle stravaganze della figlia loro, vedono questa entrare nella stanza, e lietissima e ridente gettarsele al collo; non giungevano subito a spiegare la causa di tanta gioia , quando essa così loro parlava. Oh amati genitori, eccomi pronta ad accettare lo sposo qualunque che voi volete destinarmi, somigli esso, o non somigli al mio dipinto Abelardo, solo una condizione io vi appongo, e spero che non sarete per rifiutarlami , e questa è che io voglio che il mio futuro prima di ottenere la mia parola abbia a corteggiarmi con assiduità per tre mesi. Come lieti rimanessero i due vecchi a tali graziose parole della figlia, potete facilmente immaginare.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Baciatala per un’ora a vicenda ponevansi tosto in ordine, il che non era difficile, per isciegliere uno sposo fra tanti accorrenti. L'improvvisa risoluzione di Carolina non era tuttavia già mossa da che ella avesse in nulla rimesso delle sue pretese per la somiglianza del suo sposo con Abelardo, ma bensì perchè ella credeva di essere allora giunta alla scoperta del gran problema della trasmutazione dei corpi, ed in istato in conseguenza di cambiare colla sua scienza a sua possa la forma, l’aspetto di qualunque persona, e più semplicemente cambiare colla facoltà dei chimici procedimenti le molecole tonde, inangolari, e viceversa: siccome poi ad una tale operazione essa pensava che dovessero bastare i tre mesi, perciò la condizione ella avea posto dei tre mesi detti di sopra. Erasi appunto allora allora , invaghito di Carolina per averla veduta in chiesa un bellissimo tenente di cavalleria, e l’avea chiesta per moglie, propostaglisi la condizione dei tre mesi, e questa accettata, esso venne tosto emmesso con gioia a corteggiare la ragazza.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Fu rigido alquanto secondo al solito il primo incontro: tuttavia gli occhi di Carolina seppero tosto i distinguere le cose che allontanavano quel bel giovane da una perfetta somiglianza col desiderato Abelardo: poche erano, e facili a ridursi: consistevano queste nella soverchia candidezza della pelle del tenente, e nei capelli che biondi erano, mentre avrebbero dovuto esser bruni. Era sorta appena l’alba del giorno dopo che Carolina rinchiusa nel suo laboratorio si pose seriamente a schierare dinanzi a sè tutti i principii della sua dottrina, onde rinvenire il modo di rimediare a questi due difetti; era chiaro che in Alfonso, tale era il nome dell’ innamorato giovane, avevano predominio le molecole tonde, cioè alcaline e che dovevano temprarsi con molecole acute, cioè acide. Per ottenere queste trasformazioni essa conobbe colla scorta di Agrippa, doversi sempre, che si può, preferire i metalli per la loro energia, e che essendo l’acido arsenico, e il nitrato d’argento i due più potenti, si doveva sciegliere fra questi due.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Venne eliminato il primo perchè frigido, e scelto il nitrato d’argento. Si cercò quindi un appropriato veicolo che portasse direttamente l’azione del sale sulla mucilagine dei capelli e gli carbonizzasse; si formò adunque con etere, nitrato d’argento, zuccaro, e un tantino di pan fresco una piccola focaccia, che ridotta in briccioli minuti, e ravvolti fra le dita delle bianche e delicate manine riducevansi in tonde ed eleganti pillole che tosto si ponevano in serbo con altri dolci per regalarne Alfonso. Questi intanto sempre più innamoralo ed assiduo intorno alla bella scientifica, struggeva in pochi giorni un’ intiera scatola di queste pillole con molta riconoscenza; ma passato alcun tempo fra questi lietissimi amoreggiamenti, mentre Carolina aspettava impaziente l’arrivo di Alfonso, che giusta l’usato era uso a passar seco una parte della sera , eccole un messo col funesto annunzio che preso il giovane da orribile cefalgia stava privo di senso , e con febbre sì intensa, da lasciar temere che funesto potesse diventarne l’esito.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Carolina fu disperata da questo accidente, ma troppo era certa della sua scienza, perchè il menomo dubbio le si potesse muovere sul farmaco amministrato. Dopo lunga e terribile malattia il giovane, dovette vedere cadergli e morire l’ ultima radice non solo dei capelli, ma della barba perfino e delle sopracciglia, senza speranza che mai potessero questi riaversi in vita sua. Fantasticarono lungamente i medici per indovinare la causa di sì strana malattia, ma essi giunsero un giorno finalmente a sciogliere il problema luminosamente così.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Alzando uno di essi a caso gli occhi sopra cinque o sei ritratti di Presidenti, che erano appesi alle pareti della camera, e in conseguenza portavano la parrucca, domandava al padre dell’ammalato chi essi fossero: al quale questi rispondeva il primo essere suo padre , il suo avo il secondo, il bisavo il terzo, e suo tritavo finalmente l' ultimo. Eccovi, gridava tosto il dottore, scoperta la cagione morbifera: il male è di famiglia. Tutti questi avi han portata la parrucca , la porti anche Alfonso , e sia finita.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Un bravo universale di tutta la facolta terminò il discorso e la consulta. Potete intanto immaginare, come esso fatto vecchio a ventiquattro anni, non mai più osasse presentarsi dinanzi alla sua sposa, la quale per parte sua non avrebbe probabilmente ritrovato in esso chi le ricordasse il ben chiomato Abelardo. Non c’era rimedio; si pianse da ambe le parti, ma non tardava a venire a rasciugare le lagrime a Carolina un giovanissimo avvocato di grandi speranze , che chiamavasi Amedeo.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Era costui destrissimo giuocatore da pallone, bruno, grande, occhio orientale, senza fallo ei dovea somigliare al tipo ricercato. Si presentò, e piacque alla giovane: essa vide ben tosto che poco era a farsi per ridurre l’avvocato alla desiderata somiglianza; la sola disparità consisteva nell’essere costui un po’ troppo grosso e tondo della persona. Ma la scienza sua presentavale facilmente il modo di correggere questo eccesso di rotondità; poichè se nel primo amante le parti ad emendarsi erano difficili ed estreme , in questo erano facili e centrali.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Essa scorgeva subito indicate dall’ arte la gialappa e la brionia , ma considerato però che la loro azione locale e momentanea non era atta a mutare la costituzione chimica delle molecole, prescelse dottamente il fegato di antimonio, al quale univa un tantino di solimato e olio di croton per darle energia. Se ne formarono le consuete pillole, e si presentarono al fidanzato, e il fidanzato che assai ghiotto era dei dolci, sufficiente dose ne ingoiava in pochi giorni. Ebbe ben tosto la ragazza ad accorgersi con gioia dell’ effetto della sua cura; giacchè sotto alla potente azione delle pillole vedea ella tosto scemarsi la soverchia rotondità dell’ avvocato ; e appressare in conseguenza ogni giorno maggiormente a quella bellezza che era oggetto de’ suoi desiderii.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Una cosa sola moderava tuttavia un poco quella sua gioia, e questa era l’ osservare come a misura che l’avvocato progrediva in bellezza, più brevi sempre diventassero le sue visite, ed anzi fossero sovente anche interrotte in mezzo alle più affettuose dichiarazioni. Sì rare diventarono infine a poco a poco che un giorno cessarono affatto. La furiosa fanciulla mandava per iscoprine la cagione, che tosto conobbe terribile e fatale.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tanta era stata la potenza di quelle virtuose pillole sul coecum e sul rectum del povero Amedeo, che spossato e ridotto agli estremi, più non avea potuto misero alzarsi di letto. Migliorava tuttavia dopo lunghi dolori; ma di tondo e fresco ch’egli era, fatto smingolo e sottile, e assunta l’aria di Stentarello, ei più non potè in vita sua camminare altrimenti che col soccorso delle stampelle. I Dottori non potendo spiegare questa malattia, ebbero ricorso una causa rimota: questa fu, che la madre di Amedeo trovandosi incinta all'epoca dell'assedio della città, un giorno tuttochè per essere indisposta avesse ingiunto al portinaio di non lasciarle venir gente, le si era d’improvviso avvallato il soffitto, e le piombava nella camera un caporale francese con due soldati slanciati da uno scoppio di una mina: lo spavento e la paura di quell’inaspettata visita avevano certamente agito sul feto, e siccome quel feto era Amedeo, così ora cagionavano lo sviluppo di quella debolezza intestinale.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Malattia che un romantico non dubiterebbe di chiamare il Pilade della paura. Lagrimarono alcuni giorni i due sposi, lagrimarono i genitori la sventura dell’avvocato e forse avrebbero lungamente durato quelle lagrime, se tosto non si presentava un terzo amante. Era questi un giovine dottissimo architetto, che avea fatto con gloria i suoi cinque ordini, e poscia come estremo dell’arte disegnato alla sepia il famoso capitello corinzio dell’Albertolli: egli apparteneva a quella moderna scuola grandiosa, larga e pura, che arriccia le chiome di sdegno, e sbuffa ai nomi indegni dei Bernini e degli Iuvara, ingegni meschini, infusorii, i quali avvilirono la nobiltà dell’arte col discendere all’inezie della costruzione, all’ignobile pensiero di far reggere in piedi gli edifizi loro.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Bello poi del resto come una colonna Ionica, e sempre in elegante attillatura, quegli potea dirsi la vera, la pretta immagine del sognato Abelardo. Una inezia era veramente quella, per cui l’identità non era perfetta. L’occhio dell’architetto era bigio, mentre nerissimo avrebbe dovuto essere.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma di profonda scienza chimica non era d’uopo esser fornito certamente per trovare un farmaco atto ad agire sulla pupilla. Ognun vede che io qui voglio parlare della datura stramonium la cui energica e diretta azione su quella a tutti è nota ; bastava adunque di unire al sugo di questa pianta una sostanza del desiderato color nero, e l’esito non poteva diventar dubbio. Si edulcorò adunque con alquanto mele il sugo dello stramonium, e introdottovi in parti uguali puro carbonio, si preparò un tale confetto , che appunto assumeva l’ aspetto del cioccolatte, vi si aggiunse l’aroma della vaniglia e venne in tal forma somministrato all’elegante Vitruvio.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Ma qui gli effetti si videro manifestarsi più prontamente ancora che nei casi antecedenti, giacchè erano appena passati due giorni dopo l’amministrazione del cioccolatte, che stando la ragazza a tavola coi genitori, udito alzarsi d’ improvviso un grande strepito nella cucina, e scendendo essi per iscoprirne la cagione, vedevano con sorpresa la vecchia Elisabetta difendendosi a stento dal giovane architetto che voleva assolutamente adorarla: il misero avea smarrita la vista, e cieco avea tolta la vecchia per Carolina , nè che la vista solo avesse smarrita, ma ancora il cervello, si dovettero dolorosamente convincere alle strane incoerenti storie che egli andava ferneticando, e che venti cacciate di sangue non bastarono a frenare. Erano i suoi deliri i più strani che mai uomo udisse: sovente si credeva ai piedi di Carolina ma sovente ancora s’aggiravano intorno all’ arte. Allora egli vedeva erranti per la città al chiaro della luna le ombre dell’antico Edile Scauro, e di Semiramide, le quali col loro rispettivo coro, ammirata la varietà delle nostre linee rette, la maestà de’nostri monumenti, estatiche soffermate talvolta innanzi ai periclei Baracconi, così graziosamente ululavano.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","SCAURO O dell’Assira gente Reina eccelsa, ecco di Nino e Belo Oscurali i portenti E le mura vantate e le pensili Selve ondeggianti ai mausolei corona Eufrate d’Eridan ceda al valore, Nascondi o Assiria donna il tuo rossore. SEMIRAMIDE Fiero edil se pur vinta oggi s'inchina Babilo, Menfi e Tebe Alla cittate Alpina De’ suoi Vitruvii il genio Onta minor non serba Del Tebro all’onda benchè un dì superba Specchiasse immago di ruotante circo E quai farfalle roteanti insieme E i Consoli e i Pretori e le Matrone Da quanto almeno mi narrò Varrone. Insieme Ah pur troppo o rei destini Veder panni i gran Romani Veder parmi i Beli e i Nini Trasmutati in tanti nani.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","RISPONDEVA IL CORO Evviva evviva la genia possente Dei dotti Scauri dell’età presente. Insieme Si veder i gran Romani, Sì veder i Beli e i Nini Trasmutati in tanti nani. Tante altre belle cose vedeva ancora il misero ne’ suoi deliri, che noi però tralascieremo perchè non fanno al caso nostro ; ci basti il dire che la malattia venne subito conosciuta dai medici, i quali unanimemente dichiararono essere l’umore artistico peccante, il quale avea assalito il cervello, e di più attaccato la sclerotica e la cornea; nè si andò più innanzi; con questa spiegazione rimasero tutti soddisfattissimi, si giudicò la malattia incurabile, e i dottori si ritirarono.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tralascieremo di numerare tutte le altre vittime di quella dottissima creatura, le quali oltrepassarono la decina, e che tutte misera-mente rimasero storpie, idropiche, etiche, o paralitiche finchè vissero, senza che mai si risvegliasse in Carolina il più leggero dubbio di aver avuta la menoma parte a que’ miserandi casi. Frattanto però i diciott’anni si erano mutati in trenta, e il suo nome fattosi terribile a tutto il popolo dei pretendenti, questi finalmente scomparvero. A tanta pertinacia di sventure cominciarono a muoversi in lei i sospetti che qualche errore fosse non già nel sistema della sua dottrina, ma forse nell’amministrazione delle molecole.","YES"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Tal pensiero crescendole ogni giorno in mente, le si turbò la coscienza , e risolse di consultarsi con dotte e virtuose persone : queste la raffermarono ne’suoi dubbi. Sorsero i rimorsi, e deliberava allora di ritirarsi dal mondo; ma volle far prima l’onorata ammenda di una pubblica confessione de’ suoi falli, e convocati un giorno tutti quei tristi avanzi di amanti , loro così pateticamente favellava. O voi tutti che un tempo sì ardentemente palpitaste per le mie bellezze, un debito sacro e terribile con voi mi rimane a compiere, e per questo vi ho oggi io qui adunati.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Di grave fallo forse io sono rea verso di voi, epperciò da voi oggi invoco un generoso perdono. Ah sì pur troppo, perdono, giacché, sappiate che gli irreparabili malanni dacché siete presi e rovinati per sempre, non sono opera del caso, o dei vostri guasti umori, ma sono probabilmente opera mia, e de’ miei dotti ingredienti , per qualche sbaglio molecolare nella loro amministrazione. Sì, io sono la capricciosa vergine, che per rendervi più belli e perfetti, vi ho resi quali siete, o giovani a me sempre carissimi: un motivo però vi resta di abbondantemente consolarvi, e di alleviare le vostre sventure , questo è il pensare che gloriose sono le vostre cicatrici, e che vittime almeno potete vantarvi della più dolce fra le umane passioni, l’ amore, della più sublime delle scienze, la chimica.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","A sì strana rivelazione alzavasi un improvviso rumore in quella turba di malaugurati, e già rabbiosi volevano avventarsi contro a Carolina per vendicarsi; ma essa che aveva previsto quest’ira, fermatevi, imperiosamente lor disse: frenate il vile desiderio di vendetta, giacché la vendetta vostra è fatta, e fatta l’ho io stessa; ora mirate... e lasciato cadere un ricco ed elegante mantello in che era avvolta, scoperse l’umile e bruno saio che avea vestito; questo abito, continuò essa, che d’ora in poi sarà sempre il mio, abbastanza vi dice come pentita io voglia ritirarmi dal mondo ad espiare le mie colpe e i miei fatali capricci. Detto questo si ritirava. Si guardavano muti in volto I’ un l’altro per un quarto d’ora quegli sgraziati avanzi della scienza chimica.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836","Quindi mossi in uno slancio comune, essi furono addosso alle olle, ai vasi, ai matracci, alle fiole ed ai lambicchi del laboratorio, e in men che non dico tutto fu polvere, e gettato dalla finestra. Terminala quella vendetta, zoppicando, brancolando, o tossendo, lasciarono tosto la maledetta casa, donde era venuta loro tanta rovina. La passione per la chimica non abbandonò tuttavia Carolina nel suo ritiro; essa venne fatta direttrice della farmacia del ritiro, ivi si vuole che colla delicatezza de’ suoi giulebbi, la potenza de’ suoi elexir, la perfezione de’ suoi decotti emmenagogici, antispasmodici, antifrodisiaci, ecc.","NO"
"Della_Chiesa_Cesare-Sette_Novelle-1836","Della Chiesa Cesare","Sette Novelle","1836",", ecc., ella abbia poscia sedati tanti nervi di nonne, che bastanti sieno a largamente compensare quanto per l’ addietro abbia potuto danneggiare di amanti.","NO"
