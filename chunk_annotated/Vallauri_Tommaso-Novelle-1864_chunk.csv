"filename","nome","titolo","anno","chunk","DIL"
"Vallauri_Tommaso-Novelle-1864","Vallauri Tommaso","Novelle","1864","Terza edizione accresciuta e riveduta dall'Autore PIETRO TENERANI In fin dal giorno, che condotto dall'illustre Salvatore Betti ad ammirare gli immortali capolavori del vostro studio, ebbi modo di conoscere, come in voi la cortesia non ceda all'ingegno ed al sapere, che sono grandissimi, ho desiderato di darvi un segno della profonda stima che vi professo.","NO"
"Vallauri_Tommaso-Novelle-1864","Vallauri Tommaso","Novelle","1864","Adempio ora il mio desiderio coll'intitolarvi queste Novelle, che mio fratello Tommaso scrisse per mordere alcuni vizi della nostra età, e pubblicò già alla spicciolata col nome arcadico di Filarco Epidaurico. Egli crede, e non senza ragione, che la Novella, usata dagli antichi a solo diletto e passatempo di scioperati lettori, possa, a'giorni nostri, sollevarsi a più nobile uffizio, e tener le veci della Satira. E di fatto nel Barbiere del Rinchiuso egli si ride di certi padri, che senza badare al fondamento posto dalla natura, si sforzano di mettere i loro figliuoli per la via degli studi, con gravissimo danno della scienza e della società.","NO"
"Vallauri_Tommaso-Novelle-1864","Vallauri Tommaso","Novelle","1864","Nel Mago della Garzegna biasima lo spirito di consorteria, per cui certe società letterarie diventano ingiuste col vero merito, che non sa piegarsi alla piacenteria. I Sinonimi di un Metodista ci offrono una viva dipintura dell' arrogante inettitudine di taluni, ai quali il raggiro e la servilità posero in mano il freno del pubblico insegnamento. L'Epigrafista di Monreale ci rappresenta la ridicola vanità, personificata in un letterato dozzinale.","NO"
"Vallauri_Tommaso-Novelle-1864","Vallauri Tommaso","Novelle","1864","Nella Bengodi dei Calandrini vediamo fin dove giunga l'audacia dei novatori, che si propongono di volgere a loro utile la credulità del volgo ignorante. Finalmente nella Maestra di scuola si dimostrano i pericoli e i danni, cagionati dalla smania di sollevarsi al di sopra della propria condizione, e dal sistema di superficialissima istruzione, che gli ammodernatori si studiano d'introdurre nelle scuole d' Italia. Se il fraterno affetto non fa velo al mio giudizio, parmi che lo scrittore di queste Novelle abbia incarnato assai bene il suo disegno.","NO"
"Vallauri_Tommaso-Novelle-1864","Vallauri Tommaso","Novelle","1864","Non so quello che ne parrà a voi, che in opera di bello artistico e letterario avete il diritto di sentenziare inappellabilmente. Ma certa cosa è, che al fratello mio niente potrebbe riuscire più grato del favorevole suffragio di un uomo, che rinnova nel mondo le maraviglie di Fidia e del Canova. Dio vi conservi lungamente per vantaggio delle arti belle e ad onore d' Italia.","NO"
"Vallauri_Tommaso-Novelle-1864","Vallauri Tommaso","Novelle","1864","Il vostro ammiratore Canonico PIER ANTONIO VALLAURI. IL BARBIERE DEL RINCHIUSO NOVELLA I. Perita.... cælestium prodigiorum mulier excelsa et alta sperare.... virum iubet... T.","NO"
"Vallauri_Tommaso-Novelle-1864","Vallauri Tommaso","Novelle","1864","Liv. Hist. rom. I, 34.","NO"
"Vallauri_Tommaso-Novelle-1864","Vallauri Tommaso","Novelle","1864","Chi venendo da Villanova scende a manritta nei Piani1 di Mondovì, entra da prima in un piccolo sobborgo, il quale, per essere chiuso dal fiume Ellero e diviso dalla città, fu dettoin antico e chiamasi ancora il Rinchiuso. Questo sobborgo, formato dal ceppo irregolare di alcune casipole, è per lo più abitato da artieri, da operai, da rivenduglioli e da cotal altra minuta gente, che regge con sottili guadagni assai parcamente la vita. Nè vi è per anco trapassato quel materiale progresso, che mostra di volere a poco a poco ringiovanire l'aspetto delle altre contrade della città; sicchè chi vide cinquant'anni addietro questo rione, e lo rivede oggidì, lo ravvisa, in ogni sua parte, non punto disforme all'antico.","NO"
"Vallauri_Tommaso-Novelle-1864","Vallauri Tommaso","Novelle","1864","In una casuccia del Rinchiuso stava a bottega, nella seconda metà del secolo scorso, un barbiere, che avea nome Simone. Era questi piccoletto e destro della persona, con certi occhiuzzi vivi e pendenti nel beffardo; e niuna scienza avendo, riusciva nondimeno buon parlatore e pronto nel dialetto monregalese, che ha una singolare vivezza di locuzioni, e copia di modi proverbiali, e un colorito suo proprio. Inoltre aveva a memoria certi suoi strambotti e parecchie ballate, che era usato di canticchiare strimpellando il mandolino, o mentre stava affilando colla pietra a olio i rasoi.","NO"
"Vallauri_Tommaso-Novelle-1864","Vallauri Tommaso","Novelle","1864","Nè gli mancavano arguti e sollazzevoli motti e frizzi e sarcasmi, con cui andava rallegrando e pungendo gli avventori, e coloro massimamente, che nei giorni di mercato si recavano in buon numero dal circostante contado, o dalle valli dell' Ellero e del Lorisio, a farsi radere la barba. E quando gli veniva alle mani qualche contadino smunto, sparuto, e colle guance vizze e affossate; affinchè le rughe e i solchi della faccia non fossero d'impedimento al celere menar del rasoio, soleva motteggiando, presentargli sur un piattello un paio di noci, le quali introdotte in bocca, empiessero dall'una banda e dall' altra le incomode fossette. Or sebbene le dette noci fossero già da lungo tempo adoperate a tale uffizio, sicchè la forza dissolvente della scialiva avevane alterato il natural colore; nientemeno esse passavano senza difficoltà di bocca in bocca, non altrimenti che se state fossero due ciambellette o zuccherini.","NO"
"Vallauri_Tommaso-Novelle-1864","Vallauri Tommaso","Novelle","1864","E se altri per avventura (ciò che avveniva assai radamente) mostrava agli atti della faccia qualche ripugnanza per l' ostico boccone, senza troppo stare, il manesco barbiere, cacciandogli in bocca quando l'indice e quando il pollice della mano sinistra, ne distendeva a sua posta le raggrinzate gote. Ma queste ed altre siffatte cose egli faceva con tale una disinvoltura, condita da modi giocosi e faceti, che i frequentatori della barbiería, non che se ne adontassero, anzi ne pigliavano indicibile piacere. Di che tra per l'ottima postura del luogo, e pel gaio umore di chi lo abitava, era questa bottega fra le meglio avviate della città; e Mastro Simone, secondo barbiere, faceva assai buona vita colla Sandra, sua moglie, e con due marmocchi, che avea da lei avuti fin dai primi anni del suo matrimonio.","NO"
"Vallauri_Tommaso-Novelle-1864","Vallauri Tommaso","Novelle","1864","E questa mezzana agiatezza gli traspirava da tutta la persona. Imperciocchè egli usava di portare un giubboncino di ciambellotto verde, che gli stava indosso ben assettato, e calze pulite, e camicia di bucato, e scarpe strette alla spagnuola, e un berrettino a tagliere, che ad ogni piè sospinto ei si traeva del capo per rabbuffarsi il ciuffetto. Nè questo favore dell' amica fortuna rendeva, come accade, il nostro Simone altiero o meno accetto ai suoi borghigiani.","NO"
"Vallauri_Tommaso-Novelle-1864","Vallauri Tommaso","Novelle","1864","Era affabile con tutti: e quante volte ne era richiesto, in loro servigio di buona voglia si adoperava, senza esservi mosso da vana ostentazione o da sperata ricompensa. Avendo vissuto la sua prima età molto poveramente, aveva imparato a sovvenire ai bisogni altrui. E quando alcuno voleva rendergli i dovuti meriti, con quel suo fare festevole soleva rispondere, troppo più grandi essere i suoi debiti con Dio, nè sapere quando gli venisse fatto di saldare le sue partite.","NO"
"Vallauri_Tommaso-Novelle-1864","Vallauri Tommaso","Novelle","1864","Ed a ringraziarlo úsava molto la chiesa; nè mai falliva che la domenica egli non fosse alle radunanze dell' Oratorio, che era allora assai frequentato, sì per l'indole tranquilla e religiosa dei tempi, e sì per l'evangelico zelo e fervore del venerando Padre Murisasco, nel quale tutti i cittadini avevano grandissima divozione. 2 A questo modo Mastro Simone, intento alle cure del suo mestiere, senza dimenticare i doveri d'uomo pio e costumato, buon marito, buon padre, buon cittadino, amato e careggiato da tutti, era pervenuto oltre i quarant' anni, e se ne viveva contento dell'esser suo. E veggendo i suoi due figliuoli essere oggimai grandicelli, ed avere apparato leggere e scrivere e far di conto, andava pensando di metterli alle arti o ad alcun fondaco, acciocchè un dì avessero modo di campare onestamente.","NO"
"Vallauri_Tommaso-Novelle-1864","Vallauri Tommaso","Novelle","1864","Imperciocchè a que' tempi si viveva all'antica, e non era ancora conosciuto il vezzo, che ora ha preso piede tra gli artigiani, i quali, come han fatto un poco di civanzo, si argomentano di trarre i loro figliuoli ad alti gradi nel mondo. Or quanto a Bartolommeo, suo primogenito, che era mingherlino anzi che no, il barbiere ne avea già fatto un motto a Pippo il rigattiere, cugino di sua moglie; e Giulio, il minore di età, intendeva di allogarlo ad uno stipettaio benestante, padre di una figliuola unica, col quale era in gran dimestichezza ed amicizia; non senza speranza di congiungere un dì per parentado le due famiglie. Mastro Simone se ne stava tutto осcupato in questi pensieri; ed ecco venir caso, che mutò di colpo ogni suo disegno, rispetto all' indirizzo da darsi ai suoi affari domestici, e, che è più, gli tolse quella contentezza, che gl'infiorava già da alcuni anni la vita.","NO"
"Vallauri_Tommaso-Novelle-1864","Vallauri Tommaso","Novelle","1864","Presso a Mondovì, forse a due miglia, è un' amena convalle, cinta di vitiferi colli e di verdeggianti boschetti. Ivi accanto alla strada, per cui si va a Ceva, sorge un magnifico tempio, sagro alla Vergine Maria, assai rinomato in Piemonte sotto il titolo di Nostra Signora di Vico. 1 molti prodigi, quivi operati da Dio per intercessione della sua Madre, procacciarono al santo luogo una grande venerazione; talchè niuno è fra i Monregalesi, che nelle sue avversità non si voti alla Madonna di Vico; e non solo dalle vicine, ma eziandio dalle più lontane contrade si recano a codesto san 3 tuario molte divote persone ad implorare l'aiuto della celeste protettrice.","NO"
"Vallauri_Tommaso-Novelle-1864","Vallauri Tommaso","Novelle","1864","E principalmente nella ricorrenza della natività della Vergine, che la Chiesa celebra addì otto di settembre, è tanta la frequenza d' uomini e di donne, che vi convengono d'ogni paese, che non possono albergare per li vicini villaggi e nella stessa città di Mondovì. Quindi tu vedresti tutt' intorno al tempio seminato di tende, di baracche e di temporanee tettoie, sotto le quali riparano in sulla sera i soverchianti ospiti; e non pochi vi sono, che passano la notte sdraiati sulla nuda terra, a cielo scoperto. Or, come sempre suole avvenire là dove è grande radunanza di genti, a questa festa, e molto più alla fiera, che le tien dietro, accorrono e giullari e cerretani e cantambanchi e ciurmadori 'd' ogni maniera, i quali trattengono i forestieri, e mostrano al credulo volgo la luna nel pozzo.","NO"
"Vallauri_Tommaso-Novelle-1864","Vallauri Tommaso","Novelle","1864","Correva il settembre dell' anno mille settecento ottantasei; e fra i truffatori, t venuti alla festa di Nostra Donna di Vico, era pure una zingara, gran maestra di astrologia e di chiromanzia, la quale andava trappolando danaro agli sciocchi, che ne ascoltavano le predizioni. Il secondo giorno della fiera, essendo Mastro Simone a sedere, in sul vespro, davanti alla sua bottega, e a guardare i contadini, che alla sfilata si riconducevano alle case loro, spingendo innanzi quale un paio di buoi novelli, e quale un branco di pecore o una folta dimaiali, ecco arrestarsegli dinanzi l'indovina, seguíta da uno stuolo di fanciulli, di donne e di sfaccendati. Alla quale il barbiere coll' usato suo piglio, festivo e famigliare: - Vorrestù, disse, o zingarina, farmi la ventura?","NO"
"Vallauri_Tommaso-Novelle-1864","Vallauri Tommaso","Novelle","1864","- Farottela, se ti piace; ma dimmi, sei tu disposto a dar piena fede ai miei presagi? - Pienissima; sì veramente, che tu mi dimostri anzi tutto di conoscere la mia passata e presente condizione; il che dee riuscirti assai più agevole, che predirmi il futuro. Dammi dunque la mano sinistra, replicò la zingara, e stammi ad ascoltare attentamente, per fermo avendo ciò che sono per dirti.","NO"
"Vallauri_Tommaso-Novelle-1864","Vallauri Tommaso","Novelle","1864","In mezzo al silenzio dei circostanti, prese essa a considerare le righe e fessure della mano di Simone; e in sè stessa alquanto recatasi, cominciò a parlare in questo modo: Male agiato delle cose del mondo tu avesti assai dura la fanciullezza, per l'immatura morte di tuo padre, che di portar pesi a prezzo serviva chi il richiedeva. Giovane di venticinque anni fosti molto infelice per cagione di una fanciulla, che amavi e volevi per moglie, se da' suoi parenti fosse stato sofferto. Migliorate poscia le tue condizioni, sposasti altra femmina, che ti fe' padre di due bambini, i quali van crescendo negli anni... All'uno di essi però non raderai la barba; lungo e crudel morbo ne troncherà anzi tempo la vita...","NO"
"Vallauri_Tommaso-Novelle-1864","Vallauri Tommaso","Novelle","1864","L'altro poi è riserbato ad alti destini. E qui la fatidica donna, quasi fosse invasata, o per le virtù ed influenze dei corpi superiori leggesse nell'avvenire, subitamente tutta nel viso cambiatasi, e scontorcendosi, e stralunando gli occhi, secondo che i poeti favoleggiarono delle antiche sibille, mandò fuori i seguenti versi: Lui garzoncello in sagri panni avvolto Fredde contrade accoglieranno in pria; E poi che de' suoi studi avrà ricolto Il maggior frutto, che in suo cuor disía, Novel Dionigi, combattuto e vinto, Troverà nel cader la sua Corinto. Simone, pieno di stupore, stava ancora cogli orecchi tesi e a bocca aperta per ascoltare la divinatrice; quando essa, senza aggiungere verbo, spiccatasi da quel luogo, e rivalicato il ponte, se ne tornò difilata in città, donde era venuta.","NO"
"Vallauri_Tommaso-Novelle-1864","Vallauri Tommaso","Novelle","1864","Non è a domandare, quale restasse allora il barbiere, che al pari di vol 1 gare femminetta, era pieno di ubbie. Comecchè non avesse inteso quanto si nascondeva sotto il velame di quei versi; nulladimeno, avendo udito, come ad uno de' suoi figliuoli stessero apparecchiate alte venture, interpretava secondo i suoi desidèri le ambagi della predizione, e andava arzigogolando seco stesso nelle guise più strane. E se dall'un canto gli si faceva duro a credere, che dalla oscurità della sua famiglia avesse ad uscire qualche gran lume ad illustrare la patria; dall'altro la narrazione fattagli per filo e per segno di quanto eragli per lo addietro avvenuto, inducevalo ad aggiustar fede al lieto annunzio della futura prosperità della sua casa.","YES"
"Vallauri_Tommaso-Novelle-1864","Vallauri Tommaso","Novelle","1864","Nè poteva fare, che non ne muovesse parola a quanti amici e compari gli capitavano innanzi; e tanto s'invescava nel ragionarne, che ben si pareva, come il mal demone dell' ambizione gli fosse entrato addosso, e tutto egli si fosse mutato da quel di prima. Siccome però nè esso, nè i suoi pari sapevano cavare costrutto dallo enigmatico responso della veggente, si pensò di giovarsi a questo effetto di un uomo di lettere; e il primo, che gli corse alla memoria, fu un dotto e valente medico del Pian della Valle, nella cui casa soleva recarsi regolarmente tre volte la settimana per le occorrenze del suo mestiere. Un bel mattino adunque Simone, mentre era in sullo insaponargli la barba, così prese a dire: Ha sentito, eh, signor medico, la gran novità?","NO"
"Vallauri_Tommaso-Novelle-1864","Vallauri Tommaso","Novelle","1864","Il dottore, che accorto uomo era e di svegliato ingegno (come sono i più dei Monregalesi), quantunque avesse udito buccinare per la città il vaticinio della zingara, fe'le viste di non intendere, per volere il giambo del barbiere, con cui era solito conversare alla dimestica, e rispose: Che è quello che tu di', caro Simone? Io non ho udito alcuna notizia io. Raccontami su qualche cosa da ridere.","NO"
"Vallauri_Tommaso-Novelle-1864","Vallauri Tommaso","Novelle","1864","- Non è da ridere, messer lo medico. Anzi la cosa è molto seria. E facendosi da principio, narrò per ordine tutto l'avvenuto.","NO"
"Vallauri_Tommaso-Novelle-1864","Vallauri Tommaso","Novelle","1864","Da ultimo, quando si ebbe rasciutte le mani, trattisi da una saccoccia del giubboncino i versi, che avea scritto coll' aiuto di coloro, che presenti erano stati alla divinazione, sì li porse al dottore dicendo: - Ella, signor medico, che de' suoi dì ha studiato tanti libri, e nelle cose di questo mondo sente molto avanti, saprà diciferarmi questi ghirigori. Noi, gente ignorante, intendiamo le cose a occhio e croce, non punto per punto, come gli uomini savi di scrittura. - Ben ti apponesti, il mio Simone, rispose il medico, dopo aver letti i versi.","NO"
"Vallauri_Tommaso-Novelle-1864","Vallauri Tommaso","Novelle","1864","Se hassi a credere alla zingara, la cosa è seria davvero.... Come non crederle, interruppe il barbiere, se essa mostrò di sapere i più minuti particolari della mia vita passata, e di averli, come si dice, su per le dita ! - Questo non monta. Imperciocchè avrebbe potuto colei intendere le tue vicende passate da qualche tuo vicino.","YES"
"Vallauri_Tommaso-Novelle-1864","Vallauri Tommaso","Novelle","1864","Ti so dire che sono molte scaltre coteste femmine, che pretendono di avere spirito di profezía. Ed io le so dire, lustrissimo, che l'indovina, prima di quella certa sera, non ha mai posto piede nel Rinchiuso. Se le cose stanno in questi termini, ecco (a volertene dire ciò che io ne sento) quello che ha da essere di uno dei tuoi figliuoli.","NO"
"Vallauri_Tommaso-Novelle-1864","Vallauri Tommaso","Novelle","1864","Egli si chiuderà nell'abito dei cherici, o si renderà frate. Poscia, per qualche accidente, che noi non possiamo prevedere, si condurrà nelle regioni polari; in Zelanda, per cagion d'esempio, o nella Lapponia, o nella Groenlandia, o in altri paesi cosiffatti... Paesi ricchi, n'è vero? Ricchi no.","YES"
"Vallauri_Tommaso-Novelle-1864","Vallauri Tommaso","Novelle","1864","Per lo più le regioni fredde non sono le più notabili per ricchezze. Certa cosa è però, che i suoi studi lo trarranno a qualche altissimo posto. E secondo che si può congetturare, sembra che il figliuol tuo debba capitare in Corte di Roma, perchè quella è la città, in cui agli uomini eccellenti di qualunque paese e condizione si fa lieta e onorata accoglienza; e specialmente ai membri del clero, tanto secolare, quanto regolare, è aperto l' adito alle più ragguardevoli dignità.","NO"
"Vallauri_Tommaso-Novelle-1864","Vallauri Tommaso","Novelle","1864","Quivi, passando pei vari gradi della gerarchia ecclesiastica, potrà salire fino alla porpora, come già avvenne a quell' illustre nostro compaesano, che fu il Cardinal Bona. Ma qui, Simone, l'orizzonte si oscura: e la zingara minaccia al tuo figliuolo una caduta, o dirò meglio, una sventura, simile a quella di Dionigi. 4 Misericordia!","NO"
"Vallauri_Tommaso-Novelle-1864","Vallauri Tommaso","Novelle","1864","Forse il martirio di Dionigi l' Areopagita, di cui ci parlava, non ha gran tempo, il Padre Murisasco nell' Oratorio ? Mai no. Qui non si tratta nè di martirio, nè dell' Areopagita.","YES"
"Vallauri_Tommaso-Novelle-1864","Vallauri Tommaso","Novelle","1864","I versi accennano ad un altro Dionigi, tiranno di Siracusa, che, cacciato dai suoi sudditi in esilio, riparossi in Corinto, antica città della Grecia, dove passò in umile condizione il rimanente dei suoi giorni. Tutte ad un modo, soggiunse il barbiere, coteste femmine, che vanno tirando l' oroscopo e spacciano lor divinazioni. Predicono sempre un po' di bene e un po' di male.","NO"
"Vallauri_Tommaso-Novelle-1864","Vallauri Tommaso","Novelle","1864","E così vuol essere, caro Simone. Or non sai tu, che ogni ritto ha il suo rovescio? E che altro è la vita dell'uomo, se non una perpetua vicenda di felicità e di sventura?","NO"
"Vallauri_Tommaso-Novelle-1864","Vallauri Tommaso","Novelle","1864","Con profondo accorgimento gli antichi figuravano la Fortuna cieca e con un piè sopra una volubile ruota, per iscaltrire i mortali della mutabilità delle sorti umane. Ma noi ci studieremo di sfuggirla cotesta caduta da Dionigi, che ci vien minacciata. Uomo avvisato è mezzo salvato.","NO"
"Vallauri_Tommaso-Novelle-1864","Vallauri Tommaso","Novelle","1864","E coll'aiuto della Madonna, e coll'opera sua, signor medico, salveremo anche l' altro de'miei figliuoli, che l' indovina condanna a morire prima della pubertà. Non ti affannare, Simone, per quello che dee venire. I tempi si convengono pur sofferir fatti come le stagioni li dànno.","NO"
"Vallauri_Tommaso-Novelle-1864","Vallauri Tommaso","Novelle","1864","Intanto, se uno dei tuoi figliuoli (e non sappiam quale) ha da divenire un gran baccalare, ei ti conviene metterli tutti due per la via degli studi. Gnaffe, ripigliò il barbiere, messer sì. E pur ieri sera io ne ragionava colla Sandra.","YES"
"Vallauri_Tommaso-Novelle-1864","Vallauri Tommaso","Novelle","1864","Anzi, se ho da dirle il vero, io ho già dato le mosse io; perchè dice il proverbio, che a tela ordita Dio manda il filo. Ella sa, che io sono carne ed unghia col mio vicino Matteo, l'oste dei due delfini. Il martedì ed il sabato, quando maggiore è il concorso all'osteria, io soleva mandare il mio Bartolommeo, che è in sui tredici anni, affinchè aiutasse l'amico a mettere in tavola.","NO"
"Vallauri_Tommaso-Novelle-1864","Vallauri Tommaso","Novelle","1864","Ieri l'altro essendo compar Matteo capitato a bottega, l'ho avvertito, che dovesse cercarsi altro aiuto pei giorni di mercato, perchè mio figlio aveva quindi innanzi da usare alla scuola. E dentro oggi ho disposto di andare a ser Martino, il curato del Borgatto, il quale nelle vacanze autunnali istruisce privatamente i fanciulli nei primordi del latino; e lo pregherò a voler cacciar alcune di quelle regole del Donato nelle due testoline dei miei figliuoli. Così per l' Ognissanti, all' aprirsi degli studi, saranno già un po' dirozzati.","NO"
"Vallauri_Tommaso-Novelle-1864","Vallauri Tommaso","Novelle","1864","Bene sta, esclamò il dottore, mentre si rannodava la cravatta allo specchio. È da pigliare il tempo pel ciuffetto chi vuol venire all'intento. E tu, per quel che io veggo, sei uomo da ciò.","NO"
"Vallauri_Tommaso-Novelle-1864","Vallauri Tommaso","Novelle","1864","In questo mezzo Simone avea ripiegato convenientemente l' accappatoio e la tovaglietta; e rimboccatosi sotto il braccio sinistro il bacile, recossi nella destra il ramino. Allora il dottore dandogli della mano in sulla spalla, con un certo ghignetto malizioso: Addio, gli disse, Felice padre di futuri eroi. Bontà sua, lustrissimo, rispose Simone, e fatto un riverente inchino, andossene pei fatti suoi.","NO"
"Vallauri_Tommaso-Novelle-1864","Vallauri Tommaso","Novelle","1864","Ognuno può facilmente immaginare la piena di affetti, onde era agitato l'animo del barbiere, dappoichè il dottore gli ebbe mostro a modo suo a ché voleva riuscire la divinazione. Le altre volte, quando tornava da casa il medico, non incontrava quasi mai per via una persona, con cui non entrasse in parola ; e quanti bottegai se ne stavano a sportello, erano da lui salutati famigliarmente, o punzecchiati con qualche frizzo. Quel dì se ne andava pensoso, in sembiante d'uomo cui grave cura stringesse, e non fe' motto ad alcuno.","NO"
"Vallauri_Tommaso-Novelle-1864","Vallauri Tommaso","Novelle","1864","E accontatosi quel giorno stesso col sère del Borgatto, gli affidò i due suoi figliuoli, i quali, al cominciar del novembre, furono accolti nelle pubbliche scuole. D'allora in poi Mastro Simone trasmutossi da quello che esser soleva in tanto, che a vederlo non pareva più desso. Disparve l' antica serenità dalla sua fronte; e tutto impensierito faceva mille ghiribizzi e castelli in aria.","NO"
"Vallauri_Tommaso-Novelle-1864","Vallauri Tommaso","Novelle","1864","Già parevagli di aggirarsi, come per incanto, sotto le ricche volte di un magnifico palagio, e di vedersi davanti una turba di valletti, presti a' suoi cenni; e già pregustava colla sua fantasia le dolcezze d'una vita beata. Verrà tempo, diceva tra sè e sè, che non dovrò più levarmi in sullo schiarir del giorno, per impiastricciare la faccia abbronzita di codesti tangheri di villani, che mi ammorbano col pessimo odore delle sudice loro persone. Anche a me un dì avverrà di centellare in sul mattino, nel letto, una buona tazza di caffè.","YES"
"Vallauri_Tommaso-Novelle-1864","Vallauri Tommaso","Novelle","1864","Anche a me il piacere di pormi a mensa, ed essere di molti messi e di generosi vini servito. Non più Mastro Simone il barbiere verrò chiamato allora; sarò anch' io, alla mia volta, l'onorevole signor Simone R..... Chè costoro, i quali ora si dicono illustrissimi e gentiluomini e cavalieri, non ebbero già un'origine diversa dalla mia ; nè avrebbono essi il diritto di dirmi : fatti in là, che tu mi tingi. La loro natura è quella stessa di tutti i figliuoli di Adamo, che hanno un nome.","YES"
"Vallauri_Tommaso-Novelle-1864","Vallauri Tommaso","Novelle","1864","I loro padri, o i bisavi, o gli arcavoli certamente, furono uomini del volgo, artigiani come me e poveri come me. La sola differenza sta nella fortuna, che sorrise loro propizia prima che a me. In questa guisa andava farneticando il buon barbiere, che per ambizione era diventato filosofo.","YES"
"Vallauri_Tommaso-Novelle-1864","Vallauri Tommaso","Novelle","1864","E comecchè non ardisse appalesare ad alcuno questi sogni dorati; non pertanto all' insolito aggrottar delle ciglia, e al cupo silenzio, sottentrato al motteggiar compagnevole, troppo bene si accorgevano gli avventori, come Mastro Simone avesse l'animo a tutt' altro, che ai suoi pettini ed ai rasoi. Ma più d' ogni altro i vicini ebbero ad avvedersi del repentino mutamento. Era usanza, che al sopravvenir del verno, le donne del vicinato si ragunavano, in sul cadere del giorno, colla Sandra nella barbiería; e quivi, mentre Simone lavorava al telaíno od alla testiera, esse filando e novellando presso al caldano, trapassavano le lunghe sere della fredda stagione.","NO"
"Vallauri_Tommaso-Novelle-1864","Vallauri Tommaso","Novelle","1864","Anche questo ritrovo cessò. Imperciocchè temendo il barbiere, non forse il cicaleccio di quelle femminuccie fosse di svagamento ai suoi figliuoli, che in quello stesso luogo si riducevano per istudiare le coniugazioni dei verbi latini, dava sulla voce alle linguacciute. Or chi non sa, che le donne torrebbono innanzi camminar sulla brage, che vedersi infrenata la lingua?","YES"
"Vallauri_Tommaso-Novelle-1864","Vallauri Tommaso","Novelle","1864","Difatto le comari di Monna Sandra vennero in iscrezio col barbiere, e in pochi di, quale per una bisogna, e quale per un' altra, svignarono bol bello dalla bottega. Or non vedeste voi, diceva la Cecca alle compagne, come da alcun tempo in qua Mastro Simone pigli il broncio per ogni fuscello di paglia, che gli si volge tra' piedi ? E siamo forse noi fanciulle, da dover essere garrite a modo che fa la maestra colle discepole?","YES"
"Vallauri_Tommaso-Novelle-1864","Vallauri Tommaso","Novelle","1864","Basterebbe, se egli ci avesse ricolte dal fango! Alla croce di Dio non andremo più ad annasare le sue pomate stantie, e ad assiderarci tutta la vernata nella sua barbiería, pur veggendo luccicare qualche carbone! Ben m' incresce dell'abbandono, in cui lasceremo la cattivella della Sandra, che è pure una buona pasta di femmina.","YES"
"Vallauri_Tommaso-Novelle-1864","Vallauri Tommaso","Novelle","1864","Ma tale sia di lei, cui non basta l'animo di imbrigliare le intemperanze di un marito, divenuto intollerabile. Nè furono già sole le donne ad avere in uggia i nuovi costumi del barbiere. Anche gli uomini mal sapevano acconciarsi a quel suo stare in contegno, che a poco a poco, non senza grave danno, gli sviò la bottega.","NO"
"Vallauri_Tommaso-Novelle-1864","Vallauri Tommaso","Novelle","1864","Nientemeno Simone non si rimuovea punto dal suo proposito. L'assottigliarsi dei suoi guadagni egli attribuiva all'invidia, che altri gli portava per la futura sua felicità; e si andava confortando al pensiero, che quando che sia si dovesse mutare la fortuna. Scorsero a questo modo ben quattro anni; duranti i quali Bartolommeo e Giulio (quantunque non fossero gran fatto disposti da natura agli studi) si avanzarono, secondo che noi veggiamo avvenire, di anno in anno nelle classi superiori.","YES"
"Vallauri_Tommaso-Novelle-1864","Vallauri Tommaso","Novelle","1864","E siccome il collegio delle scuole trovasi in quella parte della città, che, per essere posta sulla vetta del colle e fortificata, vien detta la Piazza; così i due figliuoli di Mastro Simone, e Beppino di Gianni il droghiere, e Giacometto di Maso il merciaio, e parecchi altri scolari del Pian della Valle e di Breo, fatta lor brigata sulla piazza del Moro, o davanti alla chiesa di san Niccola, salivano di conserva due volte al giorno su per l'erta, studiandosi di alleviare con trastulli fanciulleschi il disagio del ripido cammino. Un dì tra gli altri del mese di luglio que' vispi giovanetti erano pervenuti forse a un terzo della salita; ed ecco subitamente, verso le ore due pomeridiane, rannuvolatosi il cielo, furono còlti da uno strabocchevole acquazzone. E sebbene corressero precipitosamente a ripararsi sotto gli archi della strada; nondimeno il rovescio fu così disonesto, che innanzi che ei giungessero in salvo ansanti e trafelati, ne ebbero tutte le vesti ammollate e macere.","NO"
"Vallauri_Tommaso-Novelle-1864","Vallauri Tommaso","Novelle","1864","Quando l'acqua si ristette, messasi la via tra i piedi, così fracidi come erano e inzaccherati si recarono alla scuola. Indi a pochi giorni Bartolommeo, che stato era sempre tisicuzzo e tristanzuolo, infermò gravemente; e venuto il medico, al toccare del polso, tosto conobbe e disse, che ogni aiuto sarebbe nullo. Di fatto, peggiorando ogni dì più, dopo essere stato travagliato per ben tre mesi da febbre lenta, e da ostinata, invincibile tosse, si morì in sullo scorcio di ottobre, di mal sottile.","NO"
"Vallauri_Tommaso-Novelle-1864","Vallauri Tommaso","Novelle","1864","Un padre non può fuggire di, sentirsi profondamente addolorato per la morte di un figliuolo, da cui sperava sostegno e decoro alla famiglia. In questa sventura però Mastro Simone ebbe un grande alleviamento al suo dolore. Egli vide nella perdita di Bartolommeo una solenne riprova della infallibilità della zingara.","NO"
"Vallauri_Tommaso-Novelle-1864","Vallauri Tommaso","Novelle","1864","Laonde, se prima stava a buona speranza, da quinci innanzi ei diè tanta fede alle parole di lei quanta si saria convenuta a qualunque verità è più manifesta. Volse adunque ogni sua cura a Giulio, che solo gli rimaneva in età di quindici anni o in quel torno. E soprattutto attese studiosamente ad invogliarlo dello stato ecclesiastico, e ad accertarlo del lieto avvenire, che gli era destinato.","NO"
"Vallauri_Tommaso-Novelle-1864","Vallauri Tommaso","Novelle","1864","E avvegnachè l'età giovanile sia credula per natúra, Giulio si persuase agevolmente di dover conseguire il bene, che il padre gli annunziava come sicuro. Ma Dio misericordioso volle risparmiare al barbiere un amaro disinganno, chiamandone la benedetta anima a sè, due anni dopo la morte del figliuolo primogenito. Privo del sostegno paterno dovette Giulio pensare a procacciar sua ventura.","NO"
"Vallauri_Tommaso-Novelle-1864","Vallauri Tommaso","Novelle","1864","Per la qual cosa, indossato l'abito chericale, si mise con un suo concittadino per aio di alcuni fanciulli, che stavano a dozzina; sperando, che il suo destino 7 dovesse un dì condurlo in estranie contrade, e schiudergli la via alla fortuna. E non si avvedeva, che già erasi avverata la prima parte della predizione della zingara. Imperciocchè la casa, che avealo accolto, era situata nella contrada freddo.","NO"
"Vallauri_Tommaso-Novelle-1864","Vallauri Tommaso","Novelle","1864","Intanto egli andava afferrando qualunque opportunità gli si offerisse di procacciarsi la grazia di qualche potente. E come quegli, che era solito andare a' versi ai grandi, ed aveva anzi flessibile che no il fil delle reni, riuscì facilmente a conciliarsi alcuni Mecenati, tra i quali era Monsignor Vescovo. Questi gli prestarono il loro favore, e trattolo dal modesto uffizio che esercitava, gli diedero agio a proseguire gli studi.","NO"
"Vallauri_Tommaso-Novelle-1864","Vallauri Tommaso","Novelle","1864","Sopravvenne poco di poi l'invasione francese, che mutò in Piemonte le forme del civile reggimento, e sparse quei semi, che fruttarono poscia all' Italia l'utile che tutti sanno. Avvisò allora Giulio essergli dato e tempo e modo di colorire i suoi disegni, senza uscire della cerchia dello Stato. Laonde tornato in abito e condizione di laico, e riscontrando il modo del procedere suo coi tempi, accostossi colla fazione, che aveva nelle mani il freno delle subalpine contrade: nè guari stette, che egli ottenne un posto nella Pubblica Amministrazione.","NO"
"Vallauri_Tommaso-Novelle-1864","Vallauri Tommaso","Novelle","1864","Questo avrebbe potuto essergli scala a salire in alto. Ma la poca attitudine, che egli aveva ai maneggi della cosa pubblica, il difetto di dottrina, e certi suoi modi fantastici e strani, siccome gli furono d' ostacolo al rapido progredire nella carriera, così l'obbligarono finalmente ad uscire di quella via in cui erasi messo colla molta importunità e perseveranza nel domandare. Escluso dai pubblici uffizi, stringendolo il bisogno, diessi Giulio a tenere in Breo scuola privata di lingua francese.","NO"
"Vallauri_Tommaso-Novelle-1864","Vallauri Tommaso","Novelle","1864","Inaugurò il suo insegnamento' con un discorso proemiale, che per poco non gli ruppe le uova nel paniere. E fu certamente per lui ventura, che dalla pubblica podestà non ne fosse consentita la stampa. Del resto, benchè nella nuova palestra in cui si andava travagliando, non gli splendesse alcun raggio di speranza; nondimeno egli aspettava tuttora la sua stella, e viveva nella ferma credenza di avere un giorno a venire in grande e ricco stato.","NO"
"Vallauri_Tommaso-Novelle-1864","Vallauri Tommaso","Novelle","1864","E come avvisava, che la fama di letterato avesse a recare più facilmente ad effetto la sua intenzione, seguendo l'andazzo che correva allora sotto la dominazione Napoleonica, abborracciò una breve scrittura francese sulla inutilità dello studio del latino 1o, e mandolla al palio. Ma altrimenti avvenne che il suo avviso. Gl'intelligenti giudicarono quella operetta (come era veramente) un ciarpame da ferravecchi, e quel che è più, dimostrarono come il vanitoso maestro non conoscesse i primi rudimenti della lingua, che faceva professione d'insegnare altrui 11.","NO"
"Vallauri_Tommaso-Novelle-1864","Vallauri Tommaso","Novelle","1864","A questo scoglio ruppe interamente la 'sdrucita navicella di Giulio. Disseminatasi per la città la censura del libretto, non pur dalle persone abili a giudicare da sè, ma dal volgo eziandio, che suole aderire ciecamente ai giudizi degli altri, l' autore fu tenuto per un parabolano disutile, che presumeva di sè oltre il convenevole. Riuscitogli male anche questo tentativo, e visto come in più anni i suoi avvisi non rispondessero mai secondo il volere e la speranza, cominciò Giulio a cessare il desiderio della sognata grandezza, e si dispose del tutto a portare in pace la presente sua condizione.","NO"
"Vallauri_Tommaso-Novelle-1864","Vallauri Tommaso","Novelle","1864","Così per un colpo di fortuna si compiè anco la seconda parte del pronostico. Imperciocchè se Giulio non potè, come Dionigi, dar legge a popoli e città, finì appunto come lui, comandando nella scuola a' fanciulli 12. E si racconta, che essendo già pieno di anni, quando la sera si recava talvolta a diporto fuori di città, e passava davanti alla casetta, in cui era stato allevato, sospirando si lagnasse pur sempre delle mancate speranze, e della oscura e travagliata vecchiezza; esempio chiarissimo a tutti i suoi concittadini, quanto mal provveggano a sè, alla famiglia e alla civile società quei padri, i quali, senza altra considerazione che dei propri interessi, spingono i loro figliuoli a quelle arti, per cui non danno segno di natural disposizione 13.","NO"
"Vallauri_Tommaso-Novelle-1864","Vallauri Tommaso","Novelle","1864","NOTE 1 Con siffatto nome chiamasi quella parte della città di Mondovì, che è posta appiè del colle, su cui torreggia La Piazza. Questi Piani sono tre: Il Pian della Valle, Breo e Carassone. Il Padre Matteo Murisasco dell'Oratorio morì in odore di santità, in mezzo al compianto universale, addì 30 di settembre del 4796; e il 15 di dicembre dell'anno predetto i pii cittadini del Piano di Breo gli fecero celebrare un solenne funerale, siccome appare dall'orazione funebre, dettata dal Prevosto Giuseppe Maria Giaccone, e dal seguente epitaffio, che leggesi nella Chiesa di S. Filippo in Mondovì: HIC, REQVIESCIT.","NO"
"Vallauri_Tommaso-Novelle-1864","Vallauri Tommaso","Novelle","1864","IN SOMNO. PACIS MATTHAEVS. MVRISASCO.","NO"
"Vallauri_Tommaso-Novelle-1864","Vallauri Tommaso","Novelle","1864","A MOROTIO HVIVS. CONGREGATIONES. ORATORII.","NO"
"Vallauri_Tommaso-Novelle-1864","Vallauri Tommaso","Novelle","1864","PRAEPOSITVS SYNODALIS. EXAMINATOR IN. REGIO MONREGALENSI.","NO"
"Vallauri_Tommaso-Novelle-1864","Vallauri Tommaso","Novelle","1864","LYCEO MORVM. MODERATOR QVI. SAPIENTIA.","NO"
"Vallauri_Tommaso-Novelle-1864","Vallauri Tommaso","Novelle","1864","SVAVITATE. PRVDENTIA CARITATE ZELO HUMILITATE SACRIS CONCIONIBVS. CONSILIIS.","NO"
"Vallauri_Tommaso-Novelle-1864","Vallauri Tommaso","Novelle","1864","AVXILIIS DE. DIVITIBUS EGENIS. DISSIDENTIBVS CAPTIVIS.","NO"
"Vallauri_Tommaso-Novelle-1864","Vallauri Tommaso","Novelle","1864","AEGROTIS. AFFLICTIS VIRGINIBVS. SACRIS.","NO"
"Vallauri_Tommaso-Novelle-1864","Vallauri Tommaso","Novelle","1864","SACERDOTIBVS. EPISCOPIS ADEO. PROMERITVS.","NO"
"Vallauri_Tommaso-Novelle-1864","Vallauri Tommaso","Novelle","1864","EST VT. ORACVLVM. AB OMNIBVS.","NO"
"Vallauri_Tommaso-Novelle-1864","Vallauri Tommaso","Novelle","1864","SIT HABITVS VIXIT. ANNOS. LXXIX NATVRAE SAT.","NO"
"Vallauri_Tommaso-Novelle-1864","Vallauri Tommaso","Novelle","1864","PATRIAE. EHEV. PARVM ANIMARVM.","NO"
"Vallauri_Tommaso-Novelle-1864","Vallauri Tommaso","Novelle","1864","SALVTI. SEMPER OBIIT. SANCTITATIS.","NO"
"Vallauri_Tommaso-Novelle-1864","Vallauri Tommaso","Novelle","1864","NOMINE PRIDIE. CALENDAS. OCTOBRIS.","NO"
"Vallauri_Tommaso-Novelle-1864","Vallauri Tommaso","Novelle","1864","AN. MDCCXCVI EXIMIIS. VIRIVTIBVS.","NO"
"Vallauri_Tommaso-Novelle-1864","Vallauri Tommaso","Novelle","1864","AETERNVM. SVPERSTES MONREGALENSES. BREDVLI.","NO"
"Vallauri_Tommaso-Novelle-1864","Vallauri Tommaso","Novelle","1864","INCOLAR PATRI. B. M. HAC.IN. AEDE CVM. LVGVBRI.","NO"
"Vallauri_Tommaso-Novelle-1864","Vallauri Tommaso","Novelle","1864","POMPA ET. LACRIMIS XVIII. CAL.","NO"
"Vallauri_Tommaso-Novelle-1864","Vallauri Tommaso","Novelle","1864","JANVARII. EIVSD. ANNI.","NO"
"Vallauri_Tommaso-Novelle-1864","Vallauri Tommaso","Novelle","1864","EXEQVIIS. DVCTIS GRATI. ANIMI.","NO"
"Vallauri_Tommaso-Novelle-1864","Vallauri Tommaso","Novelle","1864","ET DOLORIS MONVMENTVM AD. SERAM. POSTERITATÉM P.P. 3 Questo tempio di forma ellittica fu costrutto sul disegno di Ascanio Vitozzi, modificato in qualche parte dall'archietto Gallo di Mondovì (V.","NO"
"Vallauri_Tommaso-Novelle-1864","Vallauri Tommaso","Novelle","1864","Storia della SS. Vergine di Mondovì presso Vico, del canonico teologo Vincenzio Rossi. Mondovì dalla Tipografia di Luigi Rossi, senza nota dell' anno).","NO"
"Vallauri_Tommaso-Novelle-1864","Vallauri Tommaso","Novelle","1864","Presentemente vi ufficiano i Monaci Cisterciensi, coadiuvati da alcuni cherichetti che studiano la grammatica italiana e latina in un casamento vicino, sotto la disciplina di maestri sacerdoti, a ciò deputati da monsignor Vescovo di Mondovì. * Il Cardinale Giovanni Bona, e il Padre Giambatista Beccaria delle Scuole Pie, sono, fuori d' ogni dubbio, i due più chiari uomini, che abbia prodotto la città di Mondovì. E come questi ebbe l'onore di una statua di marmo, e di due forbitissime iscrizioni del Paravia; così quegli aspetta ancora dai suoi concittadini una di quelle pubbliche onorificenze, che sono dovute ai sommi che illustrarono la patria.","NO"
"Vallauri_Tommaso-Novelle-1864","Vallauri Tommaso","Novelle","1864","Nacque il Bona il 10 di ottobre del 1609 da civile ed onorata famiglia. Giovinetto di sedici anni si rendè monaco Cisterciense, e salì alle prime dignità dell' Ordine suo. Nominato poi consultore della Congregazione dell' Indice e dei Riti, e di quella del Sant' Uffizio e delle Indulgenze, ebbe modo di far risplendere il suo ingegno e la sua dottrina; e l'anno 1669 ebbe il cappello cardinalizio.","NO"
"Vallauri_Tommaso-Novelle-1864","Vallauri Tommaso","Novelle","1864","Morì nel 1674, lasciando parecchie opere latine, lodevoli per vasta e profonda erudizione, per forbitezza di lingua e per un cotal classico sapore, assai notabile in quella età di corruzione e di torti giudizi in fatto di lettere. V. Ioannis Bona S. R. E.","NO"
"Vallauri_Tommaso-Novelle-1864","Vallauri Tommaso","Novelle","1864","Eminentissimi vita, auctore LUCA BERTOLOTTO, Astae, apud Secundum Victorium de Zangrandis, 1677, in 8.o picc. - FABRONI, Vitae Italorum, tom. XIII, pag.","NO"
"Vallauri_Tommaso-Novelle-1864","Vallauri Tommaso","Novelle","1864","7 MAZZUCCHELLI, Scrittori Ital., tom. 111, pag. 4545.","NO"
"Vallauri_Tommaso-Novelle-1864","Vallauri Tommaso","Novelle","1864","- VALLAURI, Storia della Poesia in Piemonte, tom. I, part. v, pag.","NO"
"Vallauri_Tommaso-Novelle-1864","Vallauri Tommaso","Novelle","1864","377 e seg. * Altro borgo di Mondovì, vicino del Rinchiuso. A quella età il Donato era il libro che mettevasi nelle mani ai fanciulli, che si avviavano allo studio del latino. E in ciò saviamente adoperavano i nostri passati.","NO"
"Vallauri_Tommaso-Novelle-1864","Vallauri Tommaso","Novelle","1864","Imperciocchè in quell' operetta si contenevano in bell'ordine disposti i primi elementi della lingua latina. II Donato fu abolito l'anno 1849, in cui l' Istruzione pubblica cadde in potere dei novatori. E poichè ora, sotto il governo di un dotto Ministro, amante del classicismo, sembra che l'insegnamento secondario si voglia ritirare verso i buoni principii (come ne fanno fede le versioni dall'italiano in latino, di bel nuovo introdotte nelle scuole di Grammatica e di Rettorica', speriamo che l'aureo libretto del Donato ripiglierà quando che sia nelle nostre scuole l' antico posto.","NO"
"Vallauri_Tommaso-Novelle-1864","Vallauri Tommaso","Novelle","1864","La Chiesa dei Padri Agostiniani Scalzi, detta di S. Niccola, era fuori del Pian della Valle, quasi al cominciar dell' erta per cui si sale alla Piazza. Fondata nel 1664 non potè bastare due secoli; e i nostri padri la videro diroccare, allorquando seguì la cacciata degli Ordini Religiosi. Oh quale tristizia (grideremo qui col Giordani) ha invaso questo male arrivato secolo, che fa sì poco, e tanto si briga e si studia a distruggere!","YES"
"Vallauri_Tommaso-Novelle-1864","Vallauri Tommaso","Novelle","1864","V. GRASSI, Memorie storiche della Chiesa Vescovile di Montereale in Piemonte, pag. 177. 8 Questo ci torna alla memoria un altro pronostico fatto a Carlo Emanuele I di Savoia.","NO"
"Vallauri_Tommaso-Novelle-1864","Vallauri Tommaso","Novelle","1864","E fama che a questo principe fosse stato predetto da un astrologo, che sarebbe morto in Gerusalemme. Ora essendosi egli nel mese di luglio del 4630 recato a Savigliano, vi prese alloggio in casa i nobili Muratori, ove cadde infermo. Un dì, mentre giaceva in letto, avendo chiesto ai circostanti qual nome avesse la via in cui se ne stava: Altezza, gli fu risposto, chiamasi La via di Gerusalemme.","NO"
"Vallauri_Tommaso-Novelle-1864","Vallauri Tommaso","Novelle","1864","Rammentatosi allora il Duca della predizione, sospirando pronunzio il seguente verso di Virgilio, racconciato a modo cristiano: Vixi, et quem dederat cursuin Deus ecce peregi. E morì di fatto il 26 del mese predetto. V. NOVELLIS, Storia di Savigliano, cap.","NO"
"Vallauri_Tommaso-Novelle-1864","Vallauri Tommaso","Novelle","1864","xxi, pag. 460, nella nota. Essendo a quei tempi capitato in Mondovì un Ispettore francese per visitarvi le scuole, entrò un dì nella classe di rettorica, dove insegnava D. Giambatista Raimondi, egregio professore e sacerdote di santi costumi.","NO"
"Vallauri_Tommaso-Novelle-1864","Vallauri Tommaso","Novelle","1864","Questi domandò all'Ispettore, se volesse per avventura udire da alcuno dei suoi alunni il commento di un 'ode Oraziana, o di un brano di altro scrittore latino. Ed il francese: Du tout, rispose, du tout, mon professeur, un peu de français et un peu de mathématique. Voilà la volonté de l'Empereur.","NO"
"Vallauri_Tommaso-Novelle-1864","Vallauri Tommaso","Novelle","1864","Le latin au clergé. 10 De l'étude de la langue latine au xix siècle par Jules R.... Mondovì, Imprimerie Rossi, 1812, in-80, di pag. 35; coll' epigrafe: Qui nous délivrera des Grecs et des Romains?","NO"
"Vallauri_Tommaso-Novelle-1864","Vallauri Tommaso","Novelle","1864","e colla dedicatoria: A. M. le Comte Arborio, Baron de l'Empire et Préfet du département de la Stura. 11 Questo libretto è un mostruoso accozzamento di cose tra loro disparate.","NO"
"Vallauri_Tommaso-Novelle-1864","Vallauri Tommaso","Novelle","1864","Non vi ha logica nei concetti, non ordine nella materia, non connessione nei periodi; e chi legge, sente dispetto delle inopportune invettive, scagliate contra il clero, e del manifesto sforzo che fa l'autore per parlare di sè. Quanto alla lingua poi ed alla erudizione, ecco un saggio degli svarioni che abbiamo notato, aprendo l'operetta qua e là a casaecio. Pag.","NO"
"Vallauri_Tommaso-Novelle-1864","Vallauri Tommaso","Novelle","1864","8: Si demain nos adversaires seront préts - A peine ils avaient vaincu - un beau exemplaire - Pag. 13: Encore ils étaient-Allez à voir - Sentiments filantropiques - l'Italie appelée par les poètes latins Onotria-Pag. 17: La science de la mitolo gie-ils envoyeront - Les Romains ne furent pas plus éloquents des Grecs - Pag.","NO"
"Vallauri_Tommaso-Novelle-1864","Vallauri Tommaso","Novelle","1864","25: Térentius et les autres poètes drammatiques - Les douze Empereurs de Svettonius - Les poésies hérotiques et la Priapie - Pag. 26: Les Noctes Atticae d' Antoine Gelli Pag. 33: Lucilius Sénéque égorgé par ordre de Néron - L'influence exercée par les Antonins sur Musonius, Rubellius Plaute et les autres philosophes de leurs age.","NO"
"Vallauri_Tommaso-Novelle-1864","Vallauri Tommaso","Novelle","1864","- Cela n'est pas factible - Le dénuement de la fable - Esprit intelligibile des segrets de la na ture ecc. 12 Dionysius, quum haereditatis nomine, Syracusanorum ac pene totius Siciliae tyrannidem accepisset, maximarum opum dominus, exercituum dux, rector classium, equitatuum potens, propter inopiam, litteras puerulos Corinthi docuit; eodemque tempore tanta mutatione maiores natu, ne quis nimis fortunae crederet, magister ludi factus ex tyranno, monuit. VALER.","NO"
"Vallauri_Tommaso-Novelle-1864","Vallauri Tommaso","Novelle","1864","MAX., Factor, dictor. mem. vi, 9. 13 E se il mondo laggiù ponesse mente Al fondamento, che natura pone, Seguendo lui avria buona la gente.","NO"
"Vallauri_Tommaso-Novelle-1864","Vallauri Tommaso","Novelle","1864","Ma voi torcete alla religione Tal che fu nato a cingersi la spada, E fate re di tal, che è da sermone. DANTE, Parad. Cant. vIII.","NO"
"Vallauri_Tommaso-Novelle-1864","Vallauri Tommaso","Novelle","1864","IL MAGO DELLA GARZEGNA NOVELLA II. Gentibus intulit ....ignem aetheria domo subductum.","NO"
"Vallauri_Tommaso-Novelle-1864","Vallauri Tommaso","Novelle","1864","HORAT. Od. 1. 3.","NO"
"Vallauri_Tommaso-Novelle-1864","Vallauri Tommaso","Novelle","1864","Sorge a levante della città di Mondovì un' aprica e ridente collinetta, chiamata La Garzegna, le cui piagge digradando, giù verso il Piano di Carassone1 discendono. Queste piagge, fronzute di feracissimi vigneti, e di alberi fruttiferi d'ogni maniera, offrono agli occhi dei riguardanti alcune villette, la cui natía semplicità ci torna alla mente la parsimonia de' nostri padri, abborrenti non meno da una incivile rozzezza, che dal lusso intemperante della presente età. r Quivi usano recarsi assai sovente i Monregalesi a diporto.","NO"
"Vallauri_Tommaso-Novelle-1864","Vallauri Tommaso","Novelle","1864","Il dì delle feste massimamente, molti in sul vespro se ne vanno lassù a cenare e ad albergo, per tornarsene la mattina a bottega e alle cure cittadinesche: e taluni ancora dei più facoltosi vi stanno tutta la state e l'autunno per usare l'aperto cielo, e godere con più agio dei piaceri della villa. Era l'estate dell'anno mille settecento settantacinque; e fra gli altri villeggianti della Garzegna attirava principalmente lo sguardo dei vignaiuoli un uomo di grave e autorevole aspetto. La canuta chioma, che negletta gli pendea dalle spalle, mostrava che ei fosse più presso ai sessanta, che ai cinquant'anni; ma l'occhio vivace, il viso asciutto e bruno, il portamento disinvolto, il passo spedito arguivano un uomo ferrigno e robizzo.","NO"
"Vallauri_Tommaso-Novelle-1864","Vallauri Tommaso","Novelle","1864","A giudicarne dai neri e onesti panni, onde era vestito, altri avrebbe detto che egli apparteneva al chericato. Ma il portare che ei faceva un cappello di larga falda per amor del sole, il passeggiare sempre speculando nei luoghi più solitari e fuor di mano; il mostrarsi per lo più astratto dagli uomini, e il non rispondere quasi mai al saluto di chi per avventura lo incontrasse, facevanlo apparire a quei contadini quale uomo fantastico e di nuovi modi e costumi. Quando poi si seppe, come egli se ne stesse più ore della notte al lume della luna sopra un terrazzo; e poichè fu visto più volte, quando il cielo era chiuso d'oscuri nuvoli, lanciare per l'aria cervi volanti, e trarre da metalliche verghe vive scintille, incominciossi a bucinare che ei fosse uno stregone, che faceva sue malíe ed incantesimi.","NO"
"Vallauri_Tommaso-Novelle-1864","Vallauri Tommaso","Novelle","1864","Questa mala voce andò più e più crescendo per cagione di un servo, il quale, preso tempo un di che il padrone erasene ito per sue bisogne in città, introdusse alcuni lavoratori nello studio, in cui questi riducevasi ogni giorno per fare suoi sperimenti sulla elettricità. Lo scaltro ed avveduto famigliare, che era solito aiutare il padrone nelle esperienze, volendo pigliarsi giuoco della ignoranza di quei contadini, cominciò a raccontar loro con gran paroloni le più nuove cose del mondo intorno alle virtù di diversi liquidi, chiusi in certe ampolle e guastadette, che ivi erano sopra un' ampia tavola. Poscia facendo loro vedere molte fogge di igrometri, di elettrofori, aste di ferro di forme diverse, ed altri strumenti senza numero, che pendevano qua e là dalle pareti, sacramentava che con siffatti argomenti il suo padrone aveva abilità di rasserenare a sua posta il cielo, di velarlo subitamente di oscure nubi, di attrarre la folgore, e di trasmutare la pioggia in grandine sterminatrice.","NO"
"Vallauri_Tommaso-Novelle-1864","Vallauri Tommaso","Novelle","1864","E che? soggiungeva egli, nol vidi io forse con questi occhi rianimare in un istante animali, che già davano i tratti, e mettere in moto le sparte membra di una rana, che io aveva scorticato colle mie mani? E mentre quei villani se ne stavano come trasognati, e pendevano dalle lab bra dell' astuto parlatore, questi recatasi in mano una boccia di Leida, poichè l'ebbe ripiena di fluido elettrico, diè a quello fra i suoi ascoltatori, che più teneva del semplice, una scossa delle buone; sicchè poco mancò, che egli non cadesse tramortito a terra.","NO"
"Vallauri_Tommaso-Novelle-1864","Vallauri Tommaso","Novelle","1864","Il dì seguente, essendo festa, tutti i buoni uomini e le femmine delle ville dattorno si recarono, secondo l'usato, a udir messa in una chiesuola che era in sul colle. Davanti a questa stendeva i suoi lunghi rami un olmo antico, a piè del quale, dopo avere ascoltato il divino officio, usavano di raccogliersi que' popolani per meriggiare. Quivi fu in quel giorno un gran parlare di arte magica e del fattucchiero della Garzegna; ragionandone oltre ogni altro efficacemente Tonio degli Orsieri, il buon lavaceci, a cui era tocca la scossa elet trica.","NO"
"Vallauri_Tommaso-Novelle-1864","Vallauri Tommaso","Novelle","1864","Era tra quella brigata di villani un Micheletto dal Rio Freddo, uomo di mezza età, piccolo della persona, di pelo rosso, accorto e sollazzevole assai, che lavorando a sue mani un poderetto, avuto in dote della moglie, procaccia va il vivere a sè e alla sua famiglia. Questi avea passato alcuni anni della sua prima giovanezza in Marsiglia, in casa di uno zio materno, mercante di buoi; e tra per la destrezza, acquistata usando in una gran città, e pel suo parlare infrancesato, che rendevalo notabile fra i suoi eguali, il più idioti e di grossa pasta, era da tutti riputato un uomo di garbo e di buona testa, ed eragli molto agevolmente creduto quando avveniva, che narrasse cosa alcuna, che avesse vista o udita. Facendo adunque Micheletto suo pro della natural propensione, che hanno le genti rozze ed incolte al credere le cose stravaganti e portentose, ordì incontanente una sua favoletta.","NO"
"Vallauri_Tommaso-Novelle-1864","Vallauri Tommaso","Novelle","1864","E stato alquanto sopra sè stesso, con quell'aria di bonarietà, onde soleva atteggiare le sue parole, quando piacevasi di uccellare altrui, così cominciò a parlare: - Amici miei, assai conosco vere 1 tutte le cose da voi raccontate. Anzi, già è buona pezza che io tremo come verga, al solo pensare al maliardo, di che si è parlato finora; e udite, se egli vi pare che io abbia ragione. Una sera dello scorso mese di giugno, al tempo delle messi, io me ne tornava tutto soletto dal mercato di Breo, dove erami condotto a vendere una mia giovenca.","NO"
"Vallauri_Tommaso-Novelle-1864","Vallauri Tommaso","Novelle","1864","Suonavano appunto le dieci all' oriuolo di Sant' Evasio, quando io uscito dal Piano di Carassone, incominciava a poggiare l'erta del colle. E perciò che io aveva un poco di danaro in saccoccia, mi pensai che avrei meglio provveduto ai fatti miei, se, lasciando da un lato la strada maestra, mi fossi messo a sinistra per quel sentiero che mena alla cappella di San Giacomo. Io avea camminato forse una mezz'ora nel più profondo silenzio della notte, non interrotto nè dal gorgheggio di un usignolo, nè dallo stormire di una fronda: solo udendosi il lontano mormorío del torrentello, che corre alle pendici del poggio.","NO"
"Vallauri_Tommaso-Novelle-1864","Vallauri Tommaso","Novelle","1864","Come fui vicino al boschetto di Costabruna, forse una gittata di pietra, appunto là dove il sentiero si biforca, ed ecco percuotermi gli orecchi un suono confuso di voci di animali diversi. Parevami di udire ad un tempo un guaire di cani, un grugnir di maiali, un crocitar di corvi, uno squittir di volpi, e agnelli belare e mugghiar tori, con meste strida e ululati di uccelli notturni. Vi so dire, amici, che de' miei dì non mi ricorda di avere udito mai un più orribile strepito.","NO"
"Vallauri_Tommaso-Novelle-1864","Vallauri Tommaso","Novelle","1864","E comecchè mi scorresse per le ossa un cotal brivido di paura; tuttavia non volendo, a quell'ora già tarda, avventurarmi ad una lunga giravolta, ed impigliarmi nelle fratte e nei burroni, di cui è tutta irta ed aspra, come sapete, quella cresta del colle; preso un poco di spirito e di sicurtà, proseguii, piede innanzi piede, il mio cammino per la diritta via, che rasenta il boschetto. Quando fuigiunto presso al luogo, donde usciva lo spaventevole frastuono, tirato dalla curiosità, mi appiattai dietro un 2 albero, e guardando di sbieco, vidi chiaramente, al lume della luna, una gran turma di bestie diverse andare saltabellando e far un nabissare grandissimo; e in mezzo ad esse levarsi gigante il Mago della Villa Rossa. Questi stendendo poco di poi una lunga verga, acquetò in un subito lo scorrazzare e lo stridere di quelle bestie; le quali, con passo direi quasi ammaestrato, si raccolsero ordinatamente ai due lati.","NO"
"Vallauri_Tommaso-Novelle-1864","Vallauri Tommaso","Novelle","1864","Ed ecco di repente entrare ballonzolando nel bosco una tregenda d' uomini e di donne con sì strane forme e con visi tanto sozzi e contraffatti, da mettere paura anco nei più sicuri. E poichè gli uomini ebbero ammonticchiati i grossi rami di resinoso pino, che tenevano accesi, a guisa di torchi, nelle destre, le donne vi gettarono sopra erbe e frasche, di cui erano pieni certi panieri, che pendevano loro dal braccio sinistro. Di che sorse un denso fumo, per cui vidi subitamente farsi sanguigne le stelle e la luna, che pur dianzi raggiavano un argentino chiarore nel cielo limpido e sereno.","NO"
"Vallauri_Tommaso-Novelle-1864","Vallauri Tommaso","Novelle","1864","A tal vista tutti i capelli mi si arricciarono addosso; e mentre io stava pauroso aspettando quello a che la cosa dovesse riuscire, ad un orrendo fischio del Mago, tutti quegli uomini si trasformarono istantaneamente in frementi cavalli, che divorando la campagna, s'involarono dal mio sguardo insieme colle altre bestie, che erano schierate di costa. Alle donne poi uscirono fuori dalle spalle due larghe ali di pipistrello, con cui levatesi a volo, andarono a posarsi sulle alte cime degli alberi; e una di esse con lugubre accento cantò i seguenti versi: Suda, o villano, a coltivar la terra, Che all'avaro desir facil risponde. Già il cielo irato i fulmini disserra, Le odiate a colpir - piagge feconde.","NO"
"Vallauri_Tommaso-Novelle-1864","Vallauri Tommaso","Novelle","1864","Ultimamente il maliardo battè con gran forza per tre volte il suolo, e per la fenditura, che di subito apparve, ei dileguossi in mezzo ad un vortice di fiammede di oscuro fumo. Quando la magica scena disparve, io rimasi come uno smemorato, meco stesso non sapendo, se quanto aveva veduto fosse vero, o non avessi per avventura sognato. E senza punto avvedermene, e per forza d' incantesimo certamente, io mi trovai, in sulla mezza notte, tutto vestito nel proprio letto, con grande stupore di quei di casa, che del mio tornare niente sentirono... Quei semplici contadini, veggendo Micheletto raccontare queste cose a viso fermo, vi prestarono interissima fede; e tornando in sulla sera alle case loro, ciascuno le ripetè a modo suo alle mogli ed ai figliuoli, che, all'udirle, spiritavano di paura.","NO"
"Vallauri_Tommaso-Novelle-1864","Vallauri Tommaso","Novelle","1864","Da indi in poi lo stregone della villa Rossa andò per le bocche di tutti. E come suole avvenire che le cose, passando di bocca in bocca, si vanno per malizia o per ignoranza maravigliosamente alterando; ogui dì se ne spacciavano delle nuove e fuori di ogni credenza. Chi diceva di aver veduto, in sullo annottare, il fattucchiero cavalcare uno smisurato caprone, che avea gli occhi di bragia.","NO"
"Vallauri_Tommaso-Novelle-1864","Vallauri Tommaso","Novelle","1864","Chi giurava di averlo udito chiamare a sè con un fischio uno stormo di forse mille uccelli, che pigolando gli svolazzavano attorno e ne seguivano fedelmente il cammino. Altri raccontavano di serpi velenose, cui egli dava beccare colle sue mani. Altri in fine studiavasi di accreditare i più bizzarri sogni, che sappia inventare l'impaurita fantasia di una femminetta.","NO"
"Vallauri_Tommaso-Novelle-1864","Vallauri Tommaso","Novelle","1864","Di che in tutti gli abitanti della Garzegna era entrato un tale spavento del maliardo, che allorquando, in sul vespro, tornando dai loro lavoríi, lo vedevano uscire a diporto, lo fuggivano come la mala ventura. E se pur dovevano di necessità passargli allato, sì il facevano come chi è costretto a camminare sul margine di un orrendo precipizio. I fanciulli poi, al vederlo, nascondevano il viso nel seno delle madri; e queste su per gli angusti sentieri del colle amavano meglio infangare nei fossi adiacenti, o incespicar nelle siepi, che arrischiarsi a toccarlo, in passando, pur colle vesti.","NO"
"Vallauri_Tommaso-Novelle-1864","Vallauri Tommaso","Novelle","1864","Le cose erano a questi termini, quando la fortuna apparecchiò caso, per cui gli animi superstiziosi e già concitati di quei villani in così rabbiosa irasi accesero contra il maliardo, che questi a grande fatica potè sottrarsi al soprastante pericolo. Abitava sul colle della Garzegna un cotale che, secondo uomo di villa, era anzi avveduto che no, e soleva guadagnarsi la vita col recarsi ogni dì in città in servigio dei villeggianti. E perciò che egli sentiva del guercio, era da tutti chiamato col soprannome di Guercino.","NO"
"Vallauri_Tommaso-Novelle-1864","Vallauri Tommaso","Novelle","1864","Un bel mattino degli ultimi giorni di agosto, egli scendeva, secondo il suo costume, per la china che riesce sopra il Piano di Carassone, con innanzi un asino pien di cose; quando scontrò il Mago, che, fattogli motto con un piglio, oltre il solito famigliare : - Dove vai, disse, caro Guercino? - Messere, io vo infino a città per alcune occorrenze. Se la mi comanda niente, son qui per servirla.","NO"
"Vallauri_Tommaso-Novelle-1864","Vallauri Tommaso","Novelle","1864","Oggi non ho comandi per te, sì bene un consiglio. Ed è, che per questo giorno tu non debba muoverti di casa, o vogli almeno tornarci tosto, acciocchè il malvagio tempo non ti colga per via. - Vossignoria vuole lá baia, non è il vero?","NO"
"Vallauri_Tommaso-Novelle-1864","Vallauri Tommaso","Novelle","1864","Non vede ella, che il cielo è terso come uno specchio?al - O non andare, ti ripeto, o fa che tu sia di buona tornata. Chimal ti vuole, mal ti predice, replicò sommessamente il villano crollando il capo e battendo l'asino che aveva fatto sosta Finite le parole, ciascuno andò pei fatti suoi. Il Mago, data una sua volta, tornossene a casa.","NO"
"Vallauri_Tommaso-Novelle-1864","Vallauri Tommaso","Novelle","1864","Il Guercino, al suo cammin procedendo, in poco d'ora fu sulla piazza del Moro in Breo; e fornite sue bisogne, veggendo contra ogni aspettazione abbuiarsi in un subito il tempo, volle, seguendo il consiglio pur dianzi ripudiato, avacciare suo ritorno. E messosi in via andavane ratto quanto poteva. Ma egli non era appena uscito dalla contrada di Toscana, che il cielo già tutto velato di tempestosi nugoloni, era solcato da frequenti e grandissimi lampi, seguíti da spaventevoli tuoni.","NO"
"Vallauri_Tommaso-Novelle-1864","Vallauri Tommaso","Novelle","1864","Ed ecco levarsi poco stante da tramontana un vento gagliardo e impetuoso, per cui vedevansi scorrere per terra e raggirarsi in alto gran viluppi di polvere e di frondi, e udivasi per l'aria un cupo rombo, e un fracassarsi di tegole, cadenti dai tetti, e uno stritolarsi d'invetriate, e uno scricchiolar di piante, rotte o divelte dalle radici; sicchè pareva che ei fosse il finimondo. Poscia cominciò la pioggia a venir giù a secchie, e a riversarsi una grandine grossa e densa che per più di mezz'ora flagellò le circostanti campagne, sovrattutto le uve, che già incominciavano a imbrunare, e promettevano un'abbondante ricolta. E volle il caso, che fra tutti i colli, che a levante e a mezzo giorno incoronano la città di Mondovì, quello` della Garzegna fosse il più malconcio dal temporale.","NO"
"Vallauri_Tommaso-Novelle-1864","Vallauri Tommaso","Novelle","1864","Era una pietà a vedere innumerevoli piante, pur dianzi cariche di frutti d'ogni maniera, o abbattute o tronche dei rami o sfrondate dalla bufera. Qui tu scorgevi un campo di melica senza pannocchie, e colla più parte dei culmi rovesciati o mozzi rasente la terra; là era un prato coll' erbé stritolate o peste; altrove un ruscello, che, smisuratamente ingrossato, traboccando avea guasto i maggesi già dissodati. Ovunque poi tu volgessi lo sguardo, ti appariva il suolo ricoperto di frondi o di uccelli, miseramente schiacciati o mutilati dalla gragnuola.","NO"
"Vallauri_Tommaso-Novelle-1864","Vallauri Tommaso","Novelle","1864","Ma senza comparazione era miserevole l'aspetto dei vigneti. Non un grappolo d' uva, non un pampino era rimasto attaccato alle viti; le quali scorzate e diserte facevano gran vista di non voler più rimettere nella seguente primavera. 1 Il Guercino, che erasene andato correndo fino a Carassone, vedendo che l'acqua e la grandine non ristavano, entrò in un cortile della prima casa che gli si parò dinanzi, e sotto un poco di tetto col suo asino si rifugiò; disposto di tanto aspettare, che il tempo si racconciasse, e poi rimettersi in via.","NO"
"Vallauri_Tommaso-Novelle-1864","Vallauri Tommaso","Novelle","1864","Quivi dimorando, egli mulinava col suo cervello l'avviso datogli alcune ore prima dal fattucchiero; e rammentando la voce che correva della sovrumana potenza di lui nel turbare subitamente il più bel sereno del cielo, e nello addensare a sua voglia procellose nubi, ebbe per fermo che tutta quella diavoleria del temporale fosse opera del Mago. Tosto che il mal tempo cessò, tornato sul colle, non poteva andar capace, come in sì breve ora tanto si fosse mutato l'aspetto della campagna, da ricordare i più orridi giorni del verno, quando ogni cosa è aggranchiata e arsa dal freddo. Pianse coi vignaiuoli, che pallidi e mesti lamentavano gli affanni e i sudori di un anno intero nel potare, zappare e sfrondare le viti.","YES"
"Vallauri_Tommaso-Novelle-1864","Vallauri Tommaso","Novelle","1864","E desideroso di ovviare dal suo canto ai futuri mali, che loro potessero incogliere, affrettossi a narrare il minaccioso avvertimento, avuto in sul mattino dallo stregone; donde per suo avviso, appariva assai manifestamente, come tanta calamità fosse avvenuta per indozzamenti di spiriti maligni, e come nessuno si potesse quindi innanzi tenere salvo nè sicuro, finchè stava fra loro il malefico incantatore. Or le parole del Guercino corsero come un lampo, per tutta la Garzegna, e ridestarono la memoria del ferale vaticinio, riferito da Micheletto. Il dolore diè luogo allo sdegno e alla disperazione; uno è il parere e il grido di tutti: doversi finalmente liberare il colle dall'ospite funesto, che già da più mesi, qual dolorosa fantasima, pesa sul petto di ognuno; non potersi per niun modo comportare un maladetto da Dio, che si dà il selvaggio piacere di disertar le campagne, e recare all' estrema miseria coloro, che tutto il dì si stentano a lavorare per mangiare il pan del dolore e tener coperta la famiglia.","YES"
"Vallauri_Tommaso-Novelle-1864","Vallauri Tommaso","Novelle","1864","Ed ecco subitamente una frotta di contadini infuriati trarre alla villa del fattucchiero, squassando nelle mani chi una scure, chi un piccone, chi una vanga, e mandando minacciose grida di sterminio e di morte. E come suole ingrossare per subite pioggie un rovinoso torrente; così quella truppa, invasata nell'ira, cresceva ad ogni istante pel continuo sopravvenire di altri villani, tirati dallo stesso desiderio di vendicarsi. La Villa Rossa, verso la quale costoro si dirizzavano, aveva a mezzogiorno un cortile con un giardino attiguo di mezzana grandezza.","NO"
"Vallauri_Tommaso-Novelle-1864","Vallauri Tommaso","Novelle","1864","In un batter d'occhio e questo e quello fu stivato di gente, donde uscivano cotali confuse e disperate grida: - Fuori il maliardo! Vogliamo il maliardo! Morte al maliardo!","NO"
"Vallauri_Tommaso-Novelle-1864","Vallauri Tommaso","Novelle","1864","Sperando di racchetare la furia e il bollore del popolo, uno dei famigliari, affacciatosi ad una finestra, fecegli intendere, come il padrone non era in casa, per essersi recato fin dal mattino in Mondovì per alcune sue faccende. Allora una voce stentorea di mezzo alla calca: - Menzogna, gridò. L'ho veduto oggi io stesso in sul terrazzo, quando folgorava più forte, gettare suoi incanti, e provocare quella tempesta, che ne ha conce le campagne nel modo che noi vediamo.","NO"
"Vallauri_Tommaso-Novelle-1864","Vallauri Tommaso","Novelle","1864","Come quella turba ebbe udito questo, non bisognò più avanti. In men che non balena, una spessa grandine di sassi percosse e infranse le persiane, che per buona ventura chiudevano le finestre. E gridando alcuni, avere il negromante meritato il fuoco, e doversi abbruciare vivo nella propria casa, dal detto al fatto fu messa intorno alla villa una catasta di legne di quercioli, che un vignaiuolo vicino aveva raccolto per suo ardere, E già stavano per destarvi le fiamme, quando apertosi improvvisamente l'uscio da via, vi si spinse dentro uno stuolo de' più furibondi, deliberati di porre le mani addosso al negromante, e pigliarne aspra vendetta.","NO"
"Vallauri_Tommaso-Novelle-1864","Vallauri Tommaso","Novelle","1864","Ma questi vedendo la mala parata, alcun tempo innanzi, trasfiguratosi in abito e in figura di contadino, erasi trafugato per una porticella sotterranea, che dalla cantina riusciva nella vicina casuccia del vignaiuolo. E di tanto l'amò Iddio, che quella uscita segreta non fu avvertita dai villani, i quali ben non sapevano come stesse la casa. Costoro, dopo aver cerco minutamente per tutto, adirati e di mal talento, perchè fosse loro fuggita la vittima, si diedero a manomettere senza un riguardo al mondo quante masserizie venivano loro alle mani, e la loro stizza disfogarono principalmente sopra moltissime macchine, che essi tenevano come stromenti del mal animo del fattucchiero.","NO"
"Vallauri_Tommaso-Novelle-1864","Vallauri Tommaso","Novelle","1864","Ultimamente avvenendosi ad alcune vesti di lui, vi si avventarono rabbiosamente, e trattele fuori dalla casa con alte grida e con un subisso d' imprecazioni, le appesero ai rami di un albero; e accatastata di molta legna attorno al pedale, e appiccatovi il fuoco, fecero baldoria per lungo tempo, giurando di fare un così fatto giuoco al maliardo in persona, come prima il potessero avere fra gli artigli. Intanto e pel sopravvenire della notte, e pei conforti di alcuni villeggianti, e per le minaccie dei soldati di guardia, mandati dal Governatore a sedare il tumulto, sbandossi a poco a poco quella moltitudine di contadini. I quali ritraendosi alla spartita, dove tre, dove sei, dove dieci, per diverse vie, bestemmiando il malioso e la loro sventura, si ridussero alle proprie case.","NO"
"Vallauri_Tommaso-Novelle-1864","Vallauri Tommaso","Novelle","1864","Quando a quello scompiglio fu sottentrato l'usato silenzio della campagna, il fattucchiero (che tutto tremante era stato nascosto in parte, che aveva potuto udire qual sorte gli fosse riserbata, se mai volesse soprastare a partirsi di villa), in quell'abito che era, a notte ferma, calato chetamente il colle, senza altra compagnia che di un suo fante, su ospiziato in Carassone dai Padri Cappuccini. Il domani, ai primi albori del giorno, una carrozza da viaggio avviavasi per la strada di Fossano, con dentrovi un frate di venerando aspetto. Sedevagli allato un uomo che, sotto spoglie contadinesche mostrava forme signorili e nobile contegno; e questi era il celebre Giambattista Beccaria, professore di fisica nello Studio Generale di Torino.","NO"
"Vallauri_Tommaso-Novelle-1864","Vallauri Tommaso","Novelle","1864","Molto giovandogli del luogo solitario della Garzegna, aveva quivi passato l'anno di state, tutto inteso alle osservazioni atmosferiche, e mal suo grado si riconduceva innanzi tempo alla capitale, dove pubblicò poco appresso il frutto delle sue esperienze *. Il Beccaria, nato di onorata famiglia in Mondovì, avea vestito in giovanissima età l'abito dei Chierici Regolari delle Scuole Pie; e dopo avere insegnato la filosofia e le matematiche in Palermo ed in Roma, correndo il mille settecento quarantotto era stato chiamato a professare la fisica nella R. Università di Torino. Quando egli giunse in Piemonte, il campo delle scienze fisiche era tenuto dal Cartesio, la cui dottrina aveva avuto fra noi due saldi propugnatori nel Padre Roma e nel Padre Garro.","NO"
"Vallauri_Tommaso-Novelle-1864","Vallauri Tommaso","Novelle","1864","Il nostro Monregalese ripudiando i sogni dei suoi predecessori, ebbe l'occhio massimamente al Galileo ed al Newton, e confortò il suo insegnamento colla osservazione e coll' esperienza. La teoria elettrica, pubblicata in quel torno da Beniamino Franklin, fu come un raggio di luce, che balenò alla mente del giovane professore. Le sue indagini in questa parte della scienza naturale svelarono di molte verità, sfuggite all' acume del grande Americano, e gli fornirono abbondevole materia per l'opera sua sull'elettricismo naturale e artificiale, che fu l'ammirazione dei dotti e la disperazione dei suoi avversari.","NO"
"Vallauri_Tommaso-Novelle-1864","Vallauri Tommaso","Novelle","1864","Da quindi innanzi non vi fu quasi anno della sua vita, che non fosse segnalato da qualche sua scoperta, che ei pubblicava a mano a mano colle stampe. E intanto crebbe la fama della sua dottrina, che fu tenuto dei più notabili scienziati che si 1 sapessero a quei tempi in Europa"". E sebbene allo studio della elettricità avesse volto il Beccaria particolarmente l'animo suo; ad ogni modo non trascurò le altre parti della fisica.","NO"
"Vallauri_Tommaso-Novelle-1864","Vallauri Tommaso","Novelle","1864","E del suo valore in astronomia, a tacere del resto, abbiamo un saggio nell'opera in cui diede la misura del grado torinese . Laonde meritamente fu scritto di lui, che a propagò in Piemonte i lumi, accelerò i progressi delle scienze, ed operò una rivoluzione benefica e luminosa 10. » Tale era l'uomo, a cui i pregiudizi di un volgo ignorante apposero la taccia di stregone e incantatore 1.","NO"
"Vallauri_Tommaso-Novelle-1864","Vallauri Tommaso","Novelle","1864","Certo la civiltà presente lo avrebbe francato dai pericoli, che gli sturbarono le utili esperienze e le dotte speculazioni nella quiete della campagna. E in qual conte ei saria tenuto, se i cieli l'avessero sortito a vivere a questi giorni, ben si pare dalla statua di marmo, che la pietà de' suoi concittadini gli rizzava 12, ha gran tempo, sulla piazzetta del Belvedere; donde guardando la sua villa non della Garzegna, sembra dire: A buona misura, il secolo presente ha sopperito al difetto della passata età. Se non che un'altra onorevole ammenda è ancora dovuta alla memoria del Beccaria.","NO"
"Vallauri_Tommaso-Novelle-1864","Vallauri Tommaso","Novelle","1864","Tutti sanno, come egli primo confortasse il Cigna, il Saluzzo e il Lagrange a quelle esperienze che diedero origine alla Società Torinese, che fu poi detta Accademia delle scienze; come li reggesse coi suoi consigli, e presiedesse alle loro adunanze 13. Ora, non senza gran maraviglia, altri cerca invano nell'elenco officiale dei soci il nome dell' immortale professore torinese, che pur fu dopo il Boscowich, il miglior fisico, che vivesse in Italia nella seconda metà del secolo scorso. A cassare la sentenza di quest'ostracismo, ad acquetare l'ombra sdegnosa dell' illustre Monregalese, che si va aggirando intorno al primo stallo dell'Accademia pur sempre vuoto, sorga finalmente nella sala delle adunanze l'effigie di lui, con questa scritta: IOANNI.","NO"
"Vallauri_Tommaso-Novelle-1864","Vallauri Tommaso","Novelle","1864","BAPTISTAE. BECCARIAE DOMO . VICODVNO PHYSICORVM.","NO"
"Vallauri_Tommaso-Novelle-1864","Vallauri Tommaso","Novelle","1864","SVI. TEMPORIS IN. ITALIA POST BOSCOWICHIVM.","NO"
"Vallauri_Tommaso-Novelle-1864","Vallauri Tommaso","Novelle","1864","CLARISSIMO SOCIETAS. TAVRINENSIS SCIENTIARVM. FINIBVS.","NO"
"Vallauri_Tommaso-Novelle-1864","Vallauri Tommaso","Novelle","1864","PROFERENDIS FECIT. AN. MDCCCLXI.","NO"
"Vallauri_Tommaso-Novelle-1864","Vallauri Tommaso","Novelle","1864","VT QUEM VIVVM. NON. AGNOVIT HONORE MORTVVM HONESTARET A così fatto spediente applaudirà l' intera nazione, la quale vuole, che questo tempio del sapere sia aperto ai più eletti ingegni, e chiuso alle misere passioni degli animi volgari e minuti.","NO"
"Vallauri_Tommaso-Novelle-1864","Vallauri Tommaso","Novelle","1864","Applaudira massimamente la città di Mondovì, che può a buon diritto gloriarsi di avere prodotto valorosi cultori delle lettere e delle scienze 15, sopra i quali tutti, come aquila, vola il Padre Giambatista Beccaria, cognominato il Mago della Garzegna. NOTE Le tre parti della città di Mondovì, che sono poste appiè del colle, su cui torreggia la Piazza, si chiamano col nome di Piano della Valle, di Breo e di Carassone. Così dal colore della casa era detta la villa del Mago.","NO"
"Vallauri_Tommaso-Novelle-1864","Vallauri Tommaso","Novelle","1864","Uno dei rioni del Piano di Breo. « Il Beccaria si trattenne al suo osservatorio elettrico di Garzegna... fino al settembre del 1775 per ripetere molte osservazioni atmosferiche, farne delle nuove e combinarle con moltissime fatte...». EANDI, Memorie istoriche intorno agli studi del Padre Giambatista Beccaria, a pag.","NO"
"Vallauri_Tommaso-Novelle-1864","Vallauri Tommaso","Novelle","1864","85. V. le lodi date a quest'opera nelle Novelle Letterarie di Firenze, del 1755, alla col. 54 e seguenti.","NO"
"Vallauri_Tommaso-Novelle-1864","Vallauri Tommaso","Novelle","1864","Vedi il catalogo delle opere stampate da G. B. Beccaria, a pag. 173 e seg. dell'opera citata dell'EANDI. 7V. Gli Scrittori d'Italia del conte GIOVANNI MAZZUCCHELLI.","NO"
"Vallauri_Tommaso-Novelle-1864","Vallauri Tommaso","Novelle","1864","Brescia 4760, in fol. Vol. II, parte II, a pag.","NO"
"Vallauri_Tommaso-Novelle-1864","Vallauri Tommaso","Novelle","1864","594 e seg. - Histoire de l'élec tricité traduite de l'anglais par Joseph PRIESTLEY avec des notes critiques. Paris, 1774, Tom. II- Elogio del P. Beccaria scritto dal conte AGOSTINO TANA.","NO"
"Vallauri_Tommaso-Novelle-1864","Vallauri Tommaso","Novelle","1864","Torino, Briolo, 1781, in-80. Memorie istoriche intorno agli studi del P. G. B. Beccaria, del Professore EANDI, Torino, Stamperia Reale, 1783, in-80. - Notizie sopra la vita e gli studi del P. G. B. Beccaria del professore VASALLI-EANDI.","NO"
"Vallauri_Tommaso-Novelle-1864","Vallauri Tommaso","Novelle","1864","Milano 1816. - Storia delle Università degli studi in Piemonte di TOMMASO VALLAURI, Torino, Stamperia Reale, 1846, in-80, Vol. III, pag.","NO"
"Vallauri_Tommaso-Novelle-1864","Vallauri Tommaso","Novelle","1864","140 e seg. Fra le medaglie, coniate questi anni passati dal Galeazzi ad onore degl'illustri Piemontesi, una ha nel diritto il ritratto di G. B. Beccaria, e nel rovescio la leggenda Boucheroniana: ASTRA. SERVAVIT.","NO"
"Vallauri_Tommaso-Novelle-1864","Vallauri Tommaso","Novelle","1864","FVLMEN. COELO. DEDVXIT.","NO"
"Vallauri_Tommaso-Novelle-1864","Vallauri Tommaso","Novelle","1864","Gradus Taurinensis. Aug. Taurinorum ex typ. reg.","NO"
"Vallauri_Tommaso-Novelle-1864","Vallauri Tommaso","Novelle","1864","1774 in 4.0 V. EANDI, op. cit. a pag.","NO"
"Vallauri_Tommaso-Novelle-1864","Vallauri Tommaso","Novelle","1864","39.- Is (Beccaria) superiore saeculo a Carolo III meridianum urbis gradum metiri iussus, rem ita peregit, ut nihil perfectius a diligentissimo posset expectari. CAROLI BOUCHERONI Orationes cum adnotationibus Thomae Vallaurii, Aug. Taurinorum, ex officina regia, MDCCCLIII pag.","NO"
"Vallauri_Tommaso-Novelle-1864","Vallauri Tommaso","Novelle","1864","203. - Lettera d'un Italiano ad un Parigino intorno alle riflessioni del signor Cassini de Thury sul grado torinese. Firenze per Gaetano Cambiagi 4777, in 8.0 - A pag.","NO"
"Vallauri_Tommaso-Novelle-1864","Vallauri Tommaso","Novelle","1864","219 dell'opera predetta di Carlo Boucheron leggesi la nota seguente: « Haud procul ab urbe, extra portam Segusinanı, propter viam, qua itur Ripulas, pyramis adsurgit modicae altitudinis, cuius basi hic titulus est insculptus: ANNO. MDCCLX. IVSSV.","NO"
"Vallauri_Tommaso-Novelle-1864","Vallauri Tommaso","Novelle","1864","REGIS. CAROLI IQANNES. BAPTISTA.","NO"
"Vallauri_Tommaso-Novelle-1864","Vallauri Tommaso","Novelle","1864","BECCARIA MENSIS. TRIANGULIS QVATVOR. AD.","NO"
"Vallauri_Tommaso-Novelle-1864","Vallauri Tommaso","Novelle","1864","ALPES. GRAIAS. TOTIDEM.","NO"
"Vallauri_Tommaso-Novelle-1864","Vallauri Tommaso","Novelle","1864","AD. MARITIMAS ARCVM. MERIDIANI.","NO"
"Vallauri_Tommaso-Novelle-1864","Vallauri Tommaso","Novelle","1864","TAVRINENSIS. DEFINIVIT Questo monumento, che fa fede dell'ingegno e della dottrina del Beccaria, è stato rifatto poc'anzi. 10 Elogio cit.","NO"
"Vallauri_Tommaso-Novelle-1864","Vallauri Tommaso","Novelle","1864","del P. Beccaria, a pag. 20. 11 Di questa taccia, e dei pericoli incontrati dal Beccaria sulla Garzegna, corre tuttavia la tradizione nella città di Mondovì e in tutto il contado. E presso l'EANDI, op.","NO"
"Vallauri_Tommaso-Novelle-1864","Vallauri Tommaso","Novelle","1864","cit., a pag. 26 leggonsi le parole seguenti: « Chi non è affatto peregrino nei fenomeni elettrici, facilmente comprenderà quanto vantaggio abbia portato il Beccaria, nello spiegare quei fenomeni, che stregherie ed incantesimi malamente credevansi dal volgo ». E a carte 108: « Il Beccaria scrisse una lettera al Vescovo di Mondovi, nella quale prova che nè gli spiriti maligni, nè i fattucchieri sono cagione eccitante i temporali, e trattiensi a parlare di S. Agobardo, vescovo di Lione, il quale si sforzava di togliere questi pregiudizi dal suo popolo ».","NO"
"Vallauri_Tommaso-Novelle-1864","Vallauri Tommaso","Novelle","1864","12 Nella base di questa statua leggonsi dué bellissime epigrafi italiane dell'illustre professore PIER ALESSANDRO PARAVIA. 13 « Il Beccaria con quei discorsi, cred'io, eccitò nel dottor Cigna quel nobil genio da cui animato, unitamente al conte di Saluzzo ed al Lagrange, diede origine alla Società delle scien A lui si debbe la gloria di avere da principio avviati, incoraggiati, promossi questi grandi ingegni. EANDI, op.","NO"
"Vallauri_Tommaso-Novelle-1864","Vallauri Tommaso","Novelle","1864","cit., a pag. 27 e seg. <<< In cuius (Beccariae) laudibus id minime puto praetereundum, quod virorum coetum, unde orsus cepit Taurinensis, uti vocant, Academia, primus duxit, licet ab eisdem postea nescio quo ostracismo multatus, non secus atque Hercules Graecorum, quem Argonautae ob nimia imperia dicuntur in litore destituisse ». CAR.","NO"
"Vallauri_Tommaso-Novelle-1864","Vallauri Tommaso","Novelle","1864","BOUCHERONI Orat. pag. 203.","NO"
"Vallauri_Tommaso-Novelle-1864","Vallauri Tommaso","Novelle","1864","ze. 14 «La fama lo predicava il primo elettricista d'Italia». EANDI, op.","NO"
"Vallauri_Tommaso-Novelle-1864","Vallauri Tommaso","Novelle","1864","cit., a pag. 67. 15 Tali furono G. L. Vivaldo, il Vigliotto, il Baravallo, il Bona, il Bottero, A. Germonio, R. Germonio, il Rossotti, l'Ormea, P. Nallino, il Lobera, il Cigna, il Soresi, il Vasco, F. Regis, P. Regis, il Canavero, Gioachino Grassi, il Marenco, il San Quintino e moltissimi altri, dei quali si parla ampiamente nella nostra Biografia degli Illustri Monregalesi, di prossima pubblicazione.","NO"
"Vallauri_Tommaso-Novelle-1864","Vallauri Tommaso","Novelle","1864","I SINONIMI DI UN METODISTA NOVELLA III. Verborum proprietas ac differentia omnibus, qui sermonem curae habent, debet esae communis (M. F. QUINTILIANUS, Te Inst.","NO"
"Vallauri_Tommaso-Novelle-1864","Vallauri Tommaso","Novelle","1864","orat, Prooem. 16). Non sono ancora passati molti anni, che in una terra della Venezia fu un maestro di scuola, al soldo del Comune, che ebbe nome ser Felice.","NO"
"Vallauri_Tommaso-Novelle-1864","Vallauri Tommaso","Novelle","1864","Era questi di mezzana statura, molto sparuto e di età in sui trenta anni o in quel torno. Lunghi e neri i capelli scendevano incolti e senza alcun artificio disposti sulla sua fronte, quasi a velarne lo sguardo acuto e perspicace. A giudicarne all'aspetto ed al portamento, anzi trasandato che no, l'avresti detto un uomo di piccola levatura.","NO"
"Vallauri_Tommaso-Novelle-1864","Vallauri Tommaso","Novelle","1864","Ma se tu, fattogli motto, fossi entrato in ragionamenti con lui, ti avvedevi incontanente, come egli non appartenesse a quella generazione di maestri, i quali benchè d' intelletto e di avvedimento grossissimi, nientemeno si avvisano di apparare tutto lo scibile umano, usando sbadatamente alcuni mesi alla scuola di metodica o pedagogia. Ser Felice che avea sortito dalla natura uno svegliato ingegno, dopo avere studiato la teologia nel seminario della sua diocesi, erasi dato a coltivar con amore la lingua latina e la volgare. E il suo scrivere italiano era non pur corretto, ma notabile eziandio per quella elegante semplicità, che si ritrae dalla lettura dei nostri scrittori del trecento.","NO"
"Vallauri_Tommaso-Novelle-1864","Vallauri Tommaso","Novelle","1864","E un saggio del suo buon gusto in opera di lingua italiana abbiamo in un libretto di favole, da lui pubblicato per le stampe, in cui morde con assai bel garbo certe maccatelle del secolo, nel quale viviamo. Con un tal corredo di dottrina, che poteva parere soverchio in un oscuro maestro di villaggio, ser Felice più per amore degli studi, che per debito del suo stato, intendeva ad insegnare a' suoi scolaretti la grammatica italiana, la storia sacra e nazionale, l'aritmetica egli elementi della geografia, e con tutto il suo studio ingegnavasi di avviarli a comporre quando una letterina e quando una facile narrazioncella; nel quale esercizio profittavano in modo da disgradarne i più provetti. E come quegli che era di purgati costumi e sapeva troppo bene quanto giovi l'adusare fin dai più verdi anni gli uomini alla virtù, non mancava di scolpirė in quelle tenere animette le più sane massime della morale cristiana.","NO"
"Vallauri_Tommaso-Novelle-1864","Vallauri Tommaso","Novelle","1864","Di che quei terrazzani, i quali vedevano crescere i loro figliuoli colti e ben costumati, voleano un ben dell'anima all' operoso maestro, loro compaesano, e lo avevano in tanta stima e riverenza, che tutti nei loro dubbi a lui andavano per consiglio, e lo eleggevano a paciere nelle loro differenze. Ma ben altrimenti correva la bisogna fuori della cerchia del villaggio, dove e'non era tenuto in quel conto che meritava. E di una cosa massimamente era biasimato ser Felice, che egli non era mai intervenuto a quelle scuole autunnali, in cui, nello spazio di forse quaranta giorni, gli allievi maestri venivano istrutti nella calligrafia, nell' aritmetica, nella geometria, nella lingua italiana, nella storia moderna, nella botanica, nella fisica, nella chimica, nell' agronomia, nella morale, nell' igiene e negli elementi dell'economia politica.","NO"
"Vallauri_Tommaso-Novelle-1864","Vallauri Tommaso","Novelle","1864","Senza una infarinatura di tutte le dette scienze, egli non era mai stato ardito di cimentarsi ad un esame, che gli facesse abilità d' insegnare ad una turba di scolari, i più de' quali dovevano un dì diventare artigiani o lavoratori dei campi. Per la qual cosa da chi soprintendeva in quelle parti alle scuole elementari, egli era mirato di mal occhio; e se veniva tollerato nel carico di maestro, dovea riconoscerlo dal conte Quattrini suo paesano, uomo di grande stato e molto ricco, che avea fatto uffizio in Venezia presso il Luogotenente sopra la pubblica istruzione. Or avvenne, che un giorno del mese di aprile l'ispettore delle scuole primarie, noiato degli ozi invernali, e desideroso di godere fuori di città delle tepide aure di zefiro, che incominciavano a ringiovanire l'aspetto della campagna, si propose di recarsi a visitare le scuole della contrada presso alla città.","NO"
"Vallauri_Tommaso-Novelle-1864","Vallauri Tommaso","Novelle","1864","Allestite quindi le sue bisacce, e tolto un ronzino a vettura, entrò in cammino, e volle che il primo visitato fosse ser Felice, piombando improvviso, come un fulmine, sopra la scuola di lui. Imperciocchè nella fredda stagione, quando le notti eran grandi, e non gli riusciva di sonnecchiare o di ingannare il tempo in mezzo a qualche sollazzevole brigata di amici, bene spesso il suo pensiero lo trasportava alla scuola di ser Felice, e non poteva farsi capace, che un maestro non iniziato in tutte quelle scienze, che sogliono insegnarsi nella scuola di pedagogia, fosse abile a dirozzare, secondo le esigenze del secolo, le testoline dei fanciulli a lui affidati. E commiserando la loro condizione, già s' immaginava di dover entrare in una scuola di monelli ignoranti e scapestrati.","YES"
"Vallauri_Tommaso-Novelle-1864","Vallauri Tommaso","Novelle","1864","Laonde non fu senza grande sua maraviglia che soffer** matosi alquanto sul limitare della scuola, prima di aprirne l'uscio, udì il maestro parlare con ordine e con singolare perspicuità dell'uso di alcune particelle della lingua italiana 1, in mezzo ad un religioso silenzio degli alunni. Incontanente che l'ispettore fu entrato nella scuola, tutti quei giovanetti, ad un cenno del maestro, si levarono in piedi per fargli riverenza. E mentre ser Felice gli si faceva rispettosamente incontro : Che novelle, disse, mi dà, signor maestro, di questi fanciulli?","NO"
"Vallauri_Tommaso-Novelle-1864","Vallauri Tommaso","Novelle","1864","Ben venga il síg. ispettore! Questa fia buona ventura per la mia scolaresca, di cui mi debbo in generale molto lodare. La salute di vossignoria, per quel che puossi giudicare alla veduta di fuori, mi pare assai fiorente.","NO"
"Vallauri_Tommaso-Novelle-1864","Vallauri Tommaso","Novelle","1864","Non me ne posso guari lagnare, se penso alle gravi cure dell' uffizio che mi tocca di sostenere. Ed ella, sig. maestro, a quel che veggo, non ha ragione d' invidiarmi.","NO"
"Vallauri_Tommaso-Novelle-1864","Vallauri Tommaso","Novelle","1864","- Ringrazio il cielo, che mi dà più favore, che non merito. E qui l'ispettore sostando alquanto in mezzo alla scuola, e girando intorno intorno lo sguardo, cominciò ad aggrottare le sopracciglia, e volgendosi poscia al maestro: Le pareti di questa scuola, disse, sono del tutto ignude. Non veggo una carta murale, non una tavola figurata dei pesi e delle misure, non un mappamondo, non una tavola pitagorica, non le figure della geometria solida in legno colorato, e neppure il pallottoliere, che suole riuscire di tanto aiuto a chi insegna !","NO"
"Vallauri_Tommaso-Novelle-1864","Vallauri Tommaso","Novelle","1864","- Ho sempre desiderato, illustrissimo sig. ispettore, di avere almeno un mappamondo e qualche carta murale, che mi agevolasse l' insegnamento della geografia; e più volte ne feci la domanda alla Giunta municipale; mai miei desideri e le mie domande tornarono sempre inutili. Le angustie del Comune, la fatale crittogama, che da più anni va disseccando la sorgente delle rendite pubbliche e private, i balzelli, la grandine, e i tempi che corrono anzi tristi che no, resero finora inefficaci le buone disposizioni d' animo de' consiglieri municipali; e dovetti gran pezza penare ad ottenere questa poca di lavagna, con cui mi studio di supplire, come posso il meglio, alla mancanza del rimanente.","NO"
"Vallauri_Tommaso-Novelle-1864","Vallauri Tommaso","Novelle","1864","Ei m'incresce di questa grettezza del Municipio, il quale non correrebbe certamente il rischio di fallire, quando spendesse ogni anno una piccola somma per fornire la scuola degli arredi necessari. Convien dire, che questi consiglieri del Comune non abbiano mai letto le opere di Orazio; il quale se nelle poesie liriche non è altro, che un me diocre imitatore dei Greci, merita il titolo di valoroso metodista nella sua Satira ai Pisoni, dove scrive: Serius irritant animos dimissa per auram, Quam quae sunt oculis subiecta fidelibus. Nel qual distico è compendiato un intero trattato di pedagogia.","NO"
"Vallauri_Tommaso-Novelle-1864","Vallauri Tommaso","Novelle","1864","Di fatto qual maestro al mondo presumerebbe di far bene l'uffizio suo senza l'aiuto dei cartelloni, che ho poc' anzi rammentato? Che dirò poi della mancanza del pallottoliere? Come insegnare l' aritmetica senza il pallottoliere?","YES"
"Vallauri_Tommaso-Novelle-1864","Vallauri Tommaso","Novelle","1864","Come tener desta l'attenzione degli scolari senza pallottoliere? Se io ben veggio, il signor ispettore ebbe alle mani un'edizione di Orazio con varie lezioni assai notabili. Io ho sempre letto nell' Epistola ai Pisoni: Segnius irritant animos demissa per aurem, Quam quae sunt oculis subiecta, fidelibus.","YES"
"Vallauri_Tommaso-Novelle-1864","Vallauri Tommaso","Novelle","1864","- Questo non monta, disse interrompendo l' ispettore. Serius o segnius, dimissa o demissa, auram o aurem valgono lo stesso. Quello che importa, è che il verso cammini co' suoi piedi, e le parole rendano il concetto che vogliamo significare altrui.","NO"
"Vallauri_Tommaso-Novelle-1864","Vallauri Tommaso","Novelle","1864","-Quanto poi al pallottoliere, continuò a dire il maestro, domando licenza all'illustrissimo signor ispettore di manifestare una mia opinione. Non pretendo certamente di avere l' approvazione di vossignoria...... Forse sarà una stranezza quella che sono per dire.","NO"
"Vallauri_Tommaso-Novelle-1864","Vallauri Tommaso","Novelle","1864","Ma in questa rara felicità di tempi, in cui ci è consentito di pensare a modo nostro, il signor ispettore non vorrà, spero, darmi carico dell' osservazione che sono per fare. E così dicendo, ser Felice introdusse l'ispettore in una cameretta contigua alla scuola e accennò a' suoi scolari, che dovessero aspettarlo in silenzio. Quivi poichè l'ispettore si fu assiso sopra un seggiolone a bracciuoli, cominciò a dire: - Forse ella, signor maestro, intende di proporre qualche modificazione al pallottoliere.","NO"
"Vallauri_Tommaso-Novelle-1864","Vallauri Tommaso","Novelle","1864","Volentieri udirei quello che a lei ne pare. Mai no, lustrissimo. Io lascio il pallottoliere quale fu immaginato dai metodisti.","NO"
"Vallauri_Tommaso-Novelle-1864","Vallauri Tommaso","Novelle","1864","Ma nol vorrei vedere nelle scuole Che dice ella mai, signor maestro ? Mi perdoni, lustrissimo. Dico liberamente quello che sento.","NO"
"Vallauri_Tommaso-Novelle-1864","Vallauri Tommaso","Novelle","1864","L'esperienza c'insegna, che cotale è l'uomo nell' età matura, quale fu formato nella sua gioventù dalla istruzione e dalla educazione. Ora io non so vedere, come altri possa trovare vantaggioso il trasmutare la scuola in un luogo di trastullo e di passatempo. Quando i fanciulli si saranno avvezzati a vedere nello studio non altro che una nuova forma di divertimento e di spasso, come mai potremo sperare che cresciuti negli anni, possano applicare l'animo a ciò che è serio, grave e faticoso?","NO"
"Vallauri_Tommaso-Novelle-1864","Vallauri Tommaso","Novelle","1864","Quindi io penso che gli alfabeti ornati di figurine, i mazzi di carte storiche, le novellette e altre simili frivolezze, che fanno un giuoco dello imparare, preparino una generazione d'uomini leggieri, nemici della meditazione, insofferenti della fatica, arroganti e presuntuosi. Vecchi pregiudizi sono questi, che fanno disapprovare i nuovi metodi, introdotti dalla civiltà del secolo presente. Così la pensavano gli antichi propugnatori dell' ignoranza, che ora invano si sforzerebbono di arrestare il progresso della umanità, e ridestare quei tempi, in cui i fanciulli si rappresentavano il maestro come uno spietato aguzzino, e il pensiero della scuola facevali rabbrividire, quasi che si trattasse di un ergastolo.","NO"
"Vallauri_Tommaso-Novelle-1864","Vallauri Tommaso","Novelle","1864","Oggidì i trovati della moderna filantropia sono riusciti a rendere meno ispidi i maestri, più amabile lo studio, e meno aspro e difficile il cammino che mena altrui alla gloria. Assai del vero toccò il sig. ispettore dell' obbligo, che ha il maestro, di conciliarsi l'affetto dei suoi scolari.","NO"
"Vallauri_Tommaso-Novelle-1864","Vallauri Tommaso","Novelle","1864","Duolmi nientemeno di non potermi accordare in tutto alla sua sentenza. Jo sono persuaso, che la via degli studi e della gloria non possa essere altro che aspra e difficile. E appunto perchè i moderni educatori vogliono scortare i giovani per una strada troppo piana ed agevole, io dubito forte, che pochi assai fra i loro alunni saliranno a fama e gloria, come i nostri passati....","NO"
"Vallauri_Tommaso-Novelle-1864","Vallauri Tommaso","Novelle","1864","Ma ecco che, senza avvedermene, io mi sono invischiato in un ragionamento che fa perdere al sig. ispettore un tempo troppo prezioso; nè vorrei che ella avesse per avventura a ravvisare in me un ostinato contraddittore. - Certamente io non mi credeva di udirla parlare in persona di quegli uomini, che troppo devoti al passato avversano le nuove dottrine sul pubblico insegnamento.","NO"
"Vallauri_Tommaso-Novelle-1864","Vallauri Tommaso","Novelle","1864","Non dispero tuttavia, che un profondo studio delle opere pedagogiche de' più chiari educatori della nostra età, che io le verrò additando, non sia per farla ricredere. - Poichè vossignoria intende di confortare la mia inesperienza con savi consigli, ed ei mi piace. Ne la ringrazio senza fine, e sì le dico, che al tutto io sono apparecchiato di fare buon viso alle nuove discipline didattiche; dove i solenni maestri, di cui ella mi parla, riescano a convincermi con saldi argomenti dell' utilità delle loro invenzioni.","NO"
"Vallauri_Tommaso-Novelle-1864","Vallauri Tommaso","Novelle","1864","Aveva ser Felice le sue parole finite, quando l'ispettore levatosi da sedere, rientrò nelle scuola, dove quei fanciulli lo stavano aspettando con esemplare compostezza. E voltosi verso il maestro, che gli stava dallato: - Vogliamo, disse, vedere come questi giovanetti sieno dotti di aritmetica ? Piacciale, signor maestro, di mandare alla lavagna uno dei più studiosi.","NO"
"Vallauri_Tommaso-Novelle-1864","Vallauri Tommaso","Novelle","1864","Marcellino! esclamò tosto ser Felice alla lavagna ! Il vispo fanciullo, passando davanti all' ispettore, fece un riverente inchino, e giunto al posto indicato, se ne stava collo sguardo rivolto al maestro, e colla mano levata, in atto di scrivere quanto gli venisse comandato.","NO"
"Vallauri_Tommaso-Novelle-1864","Vallauri Tommaso","Novelle","1864","-Vediamo, ripigliò l' ispettore, come si riducano allo stesso denominatore queste quattro frazioni, che io verrò pronunziando. Non erano appena state scritte sulla pietra le proposte frazioni, che l' alunno, con mirabile speditezza operando, ebbe eseguito il cómpito statogli assegnato. E scorrendo ""poscia l'ispettore per le varie parti della storia nazionale e della geografia, con parecchie interrogazioni, indirizzate or all'uno or all' altro di quei fanciulli, ebbe modo di certificarsi ad un tempo e dell'utile insegnamento di ser Felice e dello studio della scolaresca.","NO"
"Vallauri_Tommaso-Novelle-1864","Vallauri Tommaso","Novelle","1864","Nondimeno nè agli atti della faccia, nè a parole palesava la sua soddisfazione. Allora il maestro : - Vorrebbe, lustrissimo, udire alcun che della grammatica italiana? - Volentieri vorrei sapere, come questi suoi scolari conoscano i sinonimi della lingua materna.","NO"
"Vallauri_Tommaso-Novelle-1864","Vallauri Tommaso","Novelle","1864","Ella sa, signor maestro, quanto la scienza dei sinonimi giovi allo scrivere corretto ed elegante; e vorrei che la non si stancasse mai di raccomandarne lo studio a questi fanciulli. Sono lieto, che ho prevenuto in questa parte i desideri di vossignoria. Non mi accade mai di spiegare un brano de' nostri scrittori, senza che io mi arresti a notare la differenza, che passa tra i vocaboli, che a prima giunta si potrebbero scambiare per sinonimi.","NO"
"Vallauri_Tommaso-Novelle-1864","Vallauri Tommaso","Novelle","1864","- A ritroso, signor maestro! Io vorrei piuttosto, che ella proponendo ai suoi scolari un nome, gli avvezzasse a trovare da sè quel maggior numero di sinonimi, che sia loro possibile. Mano agli esempi.","NO"
"Vallauri_Tommaso-Novelle-1864","Vallauri Tommaso","Novelle","1864","Signor Marcellino! Eccovi la parola morbido. Saprestemi trovare altra voce, che le si possa sostituire ?","NO"
"Vallauri_Tommaso-Novelle-1864","Vallauri Tommaso","Novelle","1864","- Soffice, rispose, senza troppo stare, l'ingegnoso giovanetto. - Bene! cercatene una seconda.","NO"
"Vallauri_Tommaso-Novelle-1864","Vallauri Tommaso","Novelle","1864","- Molle, soggiúnse Marcellino. Una terza, replicò l' ispettore. Dilicato.","NO"
"Vallauri_Tommaso-Novelle-1864","Vallauri Tommaso","Novelle","1864","Una quarta ! E qui il fanciullo taceva; e fregan dosi la fronte raggrinzata, guardava fiso il maestro, quasi volesse dire: non la trovo; mi aiuti a rispondere. In questo mezzo l'ispettore visto il travaglio, in cui avea messo il buon giovanetto, aprendo le labbra ad un cotal risolino, invitava gli altri fanciulli a suggerire al loro compagno il domandato sinonimo.","YES"
"Vallauri_Tommaso-Novelle-1864","Vallauri Tommaso","Novelle","1864","Da ultimo, soprastando quelli a rispondere, voltosi a ser Felice: Io mi pensava, disse, di trovare la scolaresca più esercitata in questa parte. - A dir vero, lustrissimo, sarei impacciato anch'io a soddisfarla subitamente di quello che domanda a' miei scolari; nè io ben saprei, se oltre i predetti, sieno nel corpo della lingua italiana altri sinonimi, che rispondano a capello alla voce morbido. Messer l'ispettore, a cui di senno parea pareggiar Salomone, e non pertanto ignorava che cosa è mettere in aia con coloro, che hanno alcun sentimento, eccone uno, soggiunse tosto con aria trionfale: liscio.","NO"
"Vallauri_Tommaso-Novelle-1864","Vallauri Tommaso","Novelle","1864","naids Vero, ripiglio ser Felice, che molte cose morbide possono ad un tempo esser liscie. Ma non vorrà negarmi, lustrissimo, che moltissime ancora sono liscie, che altri non potrebbe dir morbide. Se la mi concede, che più cose sono ad un tempo e morbide e liscie, come è ciò, che ella non vuol tenere questi due vocaboli come sinonimi?...","NO"
"Vallauri_Tommaso-Novelle-1864","Vallauri Tommaso","Novelle","1864","A tal risposta, non parve a ser Felice onesta cosa, nè convenevole, l'argomentarsi di contraddire più oltre; e stringendosi nelle spalle, si tacque per lo migliore. Ma non sì tosto l'ispettore fu uscito dalla scuola, che il maestro ravvolgendo nella sua mente quanto avea udito, non sapeva darsi pace, che un uomo, il quale aveva il carico di giudicare dell' insegnamento altrui, l'avesse detta così marchiana, parlando dei sinonimi della voce morbido; e pesavagli assai, che l'urbanità e la sua condizione di subordinato non gli avessero consentito di rispondere all' avventata replica dell' ispettore. Nè potendo scacciare da sè il molesto pensiero, che sovente gli ricorreva alla mente, un bel dì come accadé, seco medesimo deliberò di dare allo strano filologo una siffatta lezione, che avesse a ricordarsene per quanto gli fosse durata la vita e seco divisò qual via dovesse a ciò tenere 5 Nel villaggio, in cui ser Felice insegnava, in sul finir di settembre ricorreva una fiera, a cui molta gente soleva convenire dalle terre circostanti e dalla non lontana città.","YES"
"Vallauri_Tommaso-Novelle-1864","Vallauri Tommaso","Novelle","1864","Ora il maestro avea questo per usanza, che in quel dì, ogni anno, faceva convito ai suoi amici. Nè mai falliva, che un buon numero di essi andasse a starsene con lui in festa ed allegria. Quell'occasione appunto fu scel ta dallo ingegnoso maestro a dover dare effetto al suo pensiero.","NO"
"Vallauri_Tommaso-Novelle-1864","Vallauri Tommaso","Novelle","1864","Alcuni giorni prima, secondo che era usato di fare, invitò gli amici e l'ispettore alla fiera. Tutti tennero l'invito. E in tanto fu la fortuna favorevole a' suoi disegni, che correndo in quell' anno un autunno, oltre l'usato mite e sereno, parecchi de' suoi antichi compagni di scuola, da lontani paesi, ancorchè non invitati, vennero a lui.","NO"
"Vallauri_Tommaso-Novelle-1864","Vallauri Tommaso","Novelle","1864","Di che all'arciprete Fazioli, al conte Mandricardi, al conte Quattrini, al cavalier Corticelli, al professor Corsini, che erano i soliti convitati di ogni anno, s' aggiunse insieme coll' ispettore, una lieta brigata di sollazzevoli amici a rallegrare la mensa ospitale. F L'avveduto maestro, prima che venisse l'ora del desinare, preso tempo opportuno, scantonossi dallo ispettore per informare gli altri commensali della lieta commedia, a cui intendeva di fargli assistere; e in brieve aprendo loro tutto l'animo suo, dispose molto sagacemente ogni cosa secondo il suo desiderio. Verso il mezzogiorno gli ospiti si trovarono adunati nella sala, per dover entrare a tavola.","NO"
"Vallauri_Tommaso-Novelle-1864","Vallauri Tommaso","Novelle","1864","E come al maestro piacque, così a seder postisi, furono di abbondanti e squisiti messi serviti. E mentre tutti con letizia e festa mangiavano, il conte Mandricardi, che cortese uomo era e ben parlante, rivolto all' ispettore, sì gli disse: - A questo tempo dell'autunno ella si gode un po' di riposo dalle sue fatiche. Dio la perdoni, signor conte.","NO"
"Vallauri_Tommaso-Novelle-1864","Vallauri Tommaso","Novelle","1864","Or che è quello che ella dice? A noi ispettori nessuna stagione arreca mai assoluto riposo. L'anno intero è per noi un tessuto di occupazioni non mai interrotte; e, se mi è lecito il dirlo, la nostra è vita di continuo martirio.","YES"
"Vallauri_Tommaso-Novelle-1864","Vallauri Tommaso","Novelle","1864","Durante la primavera e la state noi siamo tutti in faccende e affoghiamo nelle visite scolastiche, le quali ci trasfigurano di guisa, che al nostro tornare in città gli amici non ci riconoscono. E l'autunno e l'inverno non bastano a gran pezza per compilare le statistiche, per rispondere ai quesiti, che ci piovono incessantemente dal luogotenente sopra gli studi, per leggere le opere pedagogiche, le quali si vanno pubblicando colle stampe in Italia, in Francia, in Germania, e per proporre all' ispettore generale i miglioramenti, che ravvisiamo necessari. Ma che vo io moltiplicando in parole?","NO"
"Vallauri_Tommaso-Novelle-1864","Vallauri Tommaso","Novelle","1864","Ben leso dire, signor, conte, che la vita di noi ispettori non si vorrebbe augurare al più crudele nimico. Se Dio mi salvi, signor ispettore, ella debb' essere di una tempra diacciaio per durare una vita così travagliata, e conservare il florido aspetto e quell'aria di robustezza che noi le invidieremmo, se si potesse invidiare un bene, che altri spende con, tanto utile dell' umanità. Bontà sua, signor conte!","NO"
"Vallauri_Tommaso-Novelle-1864","Vallauri Tommaso","Novelle","1864","Del resto in me vi ha più apparenza che realtà. Ed ella sa, che assai sovente. sotto un viso rubicondo, come il mio, si nascondono infiniti malori che rendono poco desiderabile la vita.","YES"
"Vallauri_Tommaso-Novelle-1864","Vallauri Tommaso","Novelle","1864","Le quali ultime parole pronunziate con un cotal tono di voce languida e coll' accompagnatura di un gran sospiro, trassero uno spontaneo sorriso sulle labbra dei commensali, che vedevano il ben tarchiato ispettore bere saporitamente e macinare a due palmenti. E di questo in altri ragionamenti tra passando, a grande agio e lietamente desinarono. Ma prima che le vivande fossero rimosse, il conte Quattrini, dopo aver fatto un affettuoso brindisi a ser Felice, pregò tutta la brigata, che il dimane dovesse recarsi a pranzare con esso lui ad un suo bel luogo, non guari lontano al villaggio, dove egli si stava tutta la state e l'autunno.","NO"
"Vallauri_Tommaso-Novelle-1864","Vallauri Tommaso","Novelle","1864","Accettato l'invito, tutti se ne uscirono a diporto per la terra; e come fu sera, cenarono insieme. Dopo la cena i più dei commensali si ridussero al palagio del conte Quattrini. Pochi, e fra questi l'ispettore, stettero ad albergo in casa il maestro.es Quando l'ora fu venuta di andare a riposare, l' ispettore, accompagnato da ser Felice, recossi alla camera, stata allestita studiosamente per lui.","NO"
"Vallauri_Tommaso-Novelle-1864","Vallauri Tommaso","Novelle","1864","All' entrare, la prima cosa, che gli si offerse allo sguardo, fu un bellissimo pallottoliere, comperato pochi giorni innanzi. A tal vista fece bocca da ridere, e stringendo la mano al maestro : Bravo! esclamò.","NO"
"Vallauri_Tommaso-Novelle-1864","Vallauri Tommaso","Novelle","1864","Così vuol essere! Bravo il mio ser Felice! Poscia accostatosi al caro istromento, ne esaminò accuratamente ciascuna parte, commendandone senza fine la forma ben proporzionata e il vivo colore delle pallottole.","YES"
"Vallauri_Tommaso-Novelle-1864","Vallauri Tommaso","Novelle","1864","Accanto al pallottoliere sorgeva un ampio scaffale, tutto ripieno di libri, che parevano usciti allora allora dalla officina del legatore. L' ispettore appressandovi il lume, che teneva nella destra mano, prese a leggere i titoli seguenti, che erano scritti di lettere d'oro sul dosso dei volumi: L'abbecedario eil sillabario del professore abate Gaglioffini, quinta edizione, riveduta e ampliata dall'autore - L' anagnosilogia calamografica e tipografica di Basilio Tartaglia Aiutarello al bello scrivere del maestro Maurizio Pantaleone - La lettura insegnata logicamente, nuova edizione, corredata del dilettevole dialogo delle fave, dell' ab. Scavia Dell' uso del pallottotiere, dissertazione filosofico-matematica del dottore Angelo La Granelli Trattato dei complementi di Fabrizio Pochintesta - Dell' educazione morale, Saggio del dottore Marco Inviziati - La propedeutica del comporre di Giacomo Inceppati - Il pedagogo istruito per Beppino Barbieri chiave della scienza universale, ossia Elementi di metodica di Vitale Rosi Manuale di pedagogia dell' abate Scarabelli - Il melodista in cattedra del professore Gian Carlo Meneghini pedagogia insegnata in quattordici lezioni dell' abate Girolamo Girolami - Il cannocchiale pedagogico dell' ispettore Candido Uccelli - Esposizione circostanziata dell' analisi logica e grammaticale di Stefano Corbellini.","NO"
"Vallauri_Tommaso-Novelle-1864","Vallauri Tommaso","Novelle","1864","La Quando l' ispettore ebbe terminato di leggere, fuori di sè per la consolazione, volgendosi al maestro - Io non mi aspettava, il mio onorando ser Felice, cominciò a dire con melliflua voce, che ella avesse a seguire con tanta docilità i miei salutari consigli. Colle opere, che io veggo qui raccolte, dei nostri sommi educatori italiani, ella non potrà fallire a gloriosa meta. Ed io non mi pensava di avere a chiudere con tanta soddisfazione questa lieta giornata, che mi resterà impressa nella più ricordevole parte dell' animo mio.","NO"
"Vallauri_Tommaso-Novelle-1864","Vallauri Tommaso","Novelle","1864","Dopo queste parole, ser Felice diede la buona notte al suo ospite, e uscendo dalla camera, nell' atto di abbassare il saliscendo, pose destramente il chiavistello alla porta; sicchè il merlo d' essere in gabbia niente senti. Ciò fatto se ne andò difilato agli amici, che lo stavano aspettando in casa il conte Quattrini, dove erasi raccolta, secondo l' accordo, una turba di filarmonici con trombe, corni, contrabbassi, tamburi ed altri stromenti senza fine; e compose con loro ciò che avessero a fare. Come l'ispettore fu lasciato solo nella camera, così volse rapidamente lo sguardo alle masserizie ed ai libri di cui era abbondevolmente fornita, e prese a dire tra sè: Ei mi conviene del tutto mutar parere intorno a questo ser Felice.","YES"
"Vallauri_Tommaso-Novelle-1864","Vallauri Tommaso","Novelle","1864","Io l'ebbi già per un maestro, di cui non sembrava, che aver si potesse alcuna buona speranza. Ora mi avveggo, che egli è da molto più che io non avvisava, e sa ottimamente onorare cui egli crede che il valga. Affè che oggi io sono da lui stato ricolmo di cortesie!","NO"
"Vallauri_Tommaso-Novelle-1864","Vallauri Tommaso","Novelle","1864","Ed ora dopo un pranzo ed una cena da Epulone, questo letto, che mostra di essere stato bene sprimacciato, mi promette una notte da Sardanapalo. Di tanto mi dolgo, che questa sera io non abbia il narcotico Istitutore 10 per conciliarmi il sonno al modo usato. Vi supplirò col Dialogo delle fave.","YES"
"Vallauri_Tommaso-Novelle-1864","Vallauri Tommaso","Novelle","1864","Così dicendo si appressa all' elegante scansia, e stende la mano per trarne fuori La lettura insegnata logicamente. Ma sforzandosi di adunghiare il volume, si avvede, che esso e tutti i suoi compagni erano di legno, con tanto artifizio lavorato e verniciato, da rinnovare le antiche maraviglie di Zeusi e Prassitele. E ricredendosi di colpo sul fatto di ser Felice: O sciagurato, esclama, come tosto mi hai disingannato !","YES"
"Vallauri_Tommaso-Novelle-1864","Vallauri Tommaso","Novelle","1864","Ecco maestro dalla biblioteca di legno ! Domattina ci rivedremo, bel signorino ! Intanto mettiamoci a letto.","NO"
"Vallauri_Tommaso-Novelle-1864","Vallauri Tommaso","Novelle","1864","E senza troppo indugiare, come colui, che dopo aver preso una buona satolla, sentiva il bisogno di riposo, spogliatosi delle vesti, gittossi di un salto sotto le coltri. Ma qual non fu il suo stupore! Dove egli credevasi di adagiare le membra sopra un materasso di bambagia, trovossi disteso sopra una gran cassa di legno durissimo e ben levigato, con 'sopravi un finissimo lenzuolo.","NO"
"Vallauri_Tommaso-Novelle-1864","Vallauri Tommaso","Novelle","1864","Ed ecco subitamente, sotto le finestre, udì un coro di persone, che cantavano con chiara voce i seguenti versi: Dormi, ispettor, sul morbido Guancial, sul liscio letto; Dormi, e Morfeo di rosei Sogni t'irrori il petto. Questo canto aperse gli occhi dell'intelletto allo ispettore, e gli tornò nella memoria la disputa filologica sui sinonimi italiani, stata alcuni mesi innanzi tra lui e ser Felice. E coll' animo pieno di dispetto pel brutto giuoco a lui fatto, rivestitosi frettolosamente, corse all'uscio, deliberato di partirsene allora allora per la città.","NO"
"Vallauri_Tommaso-Novelle-1864","Vallauri Tommaso","Novelle","1864","Trovatolo, contra ogni aspettazione, serrato di fuori, ne rimase fieramente turbato. E dopo averlo tentato più volte, se per forza aprir lo potesse, diessi a picchiar forte per farsi aprire; ma vedendo che ciò era niente, si fece ad una finestra, che rispondeva sopra la pubblica via, con animo di gridare accorr' uomo. Ed ecco, secondo l'ordine posto dal maestro, i filarmonici quivi raccolti dar nelle trombe, nei corni e nei tamburi; sicchè ne uscì un frastuono di ca' del diavolo, il quale non lasciò udire cosa ch' ei dicesse, comecchè irato gridasse quanto ne aveva in gola.","NO"
"Vallauri_Tommaso-Novelle-1864","Vallauri Tommaso","Novelle","1864","Di che i vicini, sentendo il rumore, uomini e donne posersi alle finestre per vedere che mai ciò fosse. Una siffatta accoglienza in mille doppi moltiplicò la stizza dell'ispettore il quale videsi di tal moneta pagato, 1 quali erano state le derrate vendute. Richiuse allora la finestra; e non sapendo altro che farsi, posesi a sedere, pieno di mal talento.","NO"
"Vallauri_Tommaso-Novelle-1864","Vallauri Tommaso","Novelle","1864","E così stando, cominciò a recarsi alla mente le grasse risa, che dovevano essersi fatte sulla sua persona dai commensali, e quelle che si farebbero il domane da tutti, quando si sapesse per la terra la mala rotte datagli da ser Felice. Il che gli era sì gran dolore, che egli ne fu quasi in sullo impazzare. Mentre tutto in sè medesimo si rodeva, visto un libro sur un tavolo, che gli stava di costa, lo apre a casaccio, e - legge : « Quo factum est, ut quorundam « docentium cura et industria eo nimi« rum tenderet, ut litterarias institutio<< nes in iocum verterent.","YES"
"Vallauri_Tommaso-Novelle-1864","Vallauri Tommaso","Novelle","1864","Hinc futilia et « nugatoria colloquia, quibus puerorum «mentes, longo anfractu ac veluti lusi<< tando, ad ea deducuntur, quae vel a « teneris unguiculis cum lacte nutricis << iam pene suxerunt. Quin et omne lit« terarium instrumentum in puerilia « crepundia iam prorsus abire visum « est. Hinc litterarum formae in foliis << lusoriis depictae aut in cubi figuram « expressae; hinc quaedam primordio<< rum tabellae sigillis, clipeolis adsper<< sae; hinc lignei globuli huc illuc, <<< haud secus atque in tabulis aleatoriis << iactati; hinc ludicri quidam corporis << motus et gestus, magistro dictante, << atque in numerum editi; hinc nuces, << ocellata aliaeque id genus reculae << saepius inter docendum usurpatae; « quo fit, ut maxima animorum disso<< lutio exoriatur, puerique non ad stu*« dia, sed ad coniectum scrobiculi, ad « ludendum par impar, vel ad aliam « huiuscemodi voluptariam exercitatio<< nem se in gymnasium convenisse <<< arbitrentur... >> 44 Non aveva appena finito di leggere queste parole, intese, come si dice, a occhio e croce, croce, che cacciando da sè dispettosamente il libro, raccesosi nell' ira diessi a gridare: non essere da comportare tanta baldanza in un maestro, che non avea per anco rasciutti gli occhi, nè sostenuto un esame che lo chiarisse abile all' insegnamento; e cominciò - a pensare, qual modo fosse da tenere per farlo pentire.","YES"
"Vallauri_Tommaso-Novelle-1864","Vallauri Tommaso","Novelle","1864","E così d'un pensiero in altro saltando, tra per la stanchezza, cagionata dall' essere andato a girone tutto il dì e per essersi dato in sul bere, vicino della mezzanotte si addormentò, e cominciò con grande strepito a russare. Del che informato ser Felice, il quale per mezzo di un suo compagno, di cui molto si fidava, facevalo spiare da un pertugetto, che era nell' uscio, diè ordine che si tirasse chetamente il chiavistello. La mattina, in sull'aurora, mentre ogni uomo era ancora sul dormire, destossi l'ispettore tutto intirizzito.","NO"
"Vallauri_Tommaso-Novelle-1864","Vallauri Tommaso","Novelle","1864","E visto l'uscio socchiuso, prese il cappello e il bastone, e prestamente si gittò di casa, mille anni parendogli, che uscisse dalla odiata terra, dove sapeva di essere diventato la favola dell' universale. E divorando quello spazio di via dal villaggio alla città che è forse quattro miglia, propose in cuor suo di non mai più impacciarsi de' sinomini della lingua italiana. I quali come a lui cattivello furono, la notte, di grande amaritudine cagione, così porsero, il giorno di poi, abhondevole materia di sollazzo e di risa a tutta la brigata, che recossi a desinare nella amena villa del conte Quattrini.","YES"
"Vallauri_Tommaso-Novelle-1864","Vallauri Tommaso","Novelle","1864","1 NOTE 1 Ser Felice, il quale non sapeva di metodica, ma aveva studiato gli scrittori del buon secolo, aveva imparato, che dal retto uso delle particelle, nasce in gran parte la pulitezza, l'eleganza, e direi quasi l'atticismo della lingua. E da ser Felice vorremmo che pigliassero esempio quei maestri di pedagogia, i quali trascurano questa parte importantissima dell'insegnamento, per baloccarsi colle fave, colle nocciuole e col pallottoliere. * Non pochi fra i metodisti sono nemici sfidati del latino, perchè non lo studiano.","NO"
"Vallauri_Tommaso-Novelle-1864","Vallauri Tommaso","Novelle","1864","Epperciò quando loro accade di citarne un brano, escono loro di bocca tali strafalcioni, che è un diletto ad udirli. Ecco quello che scriveva, non ha gran tempo, un metodista sul proposito del latino:.... Al che non saprei altro aggiungere, fuorchè. gridare contro l'uso, quasi universalmente adottato in Italia, di tormentare pessimamente (sic) l'età puerile per farle imparare la lingua latina...","NO"
"Vallauri_Tommaso-Novelle-1864","Vallauri Tommaso","Novelle","1864","Ella è veramente cosa, che stringe il cuore... il vedere sì largamente profusi i tesori del nostro bel paese per l'insegnamento di un po'di latino. Un altro esclamava in un discorso, che abbiamo a stampa: Quanto classicume (sic) era negli anni passati in Piemonte ! Di un terzo poi sappiamo, che diventato appena professore di metodica, affrettossi a vendere il dizionario del Forcellini, riputandolo un arnese inutile in casa sua.","NO"
"Vallauri_Tommaso-Novelle-1864","Vallauri Tommaso","Novelle","1864","Non è quindi a maravigliare, se questi metodisti, ignoranti del latino, guastano i versi di Orazio, e scrivono propugnatore in luogo di oppugnatore, affluvii in vece di effluvii, e altre simili castronerie. * Vedi intorno a ciò quanto saggiamente la ragioni una donna italiana di singolare ingegno e di molte lettere nella sua opera intitolata : Dell'educazione intellettuale.. .. per Caterina Franceschi Ferrucci, lib. I, capit.","NO"
"Vallauri_Tommaso-Novelle-1864","Vallauri Tommaso","Novelle","1864","2, § 4. Torino, Pomba 1849, in-8o piccolo. * Questo fatto che ha fornito l'argomento alla presente novella, è storicamente vero.","NO"
"Vallauri_Tommaso-Novelle-1864","Vallauri Tommaso","Novelle","1864","* Era volgarmente chiamata La Fiera di San Michele. Nomi coniati o fatti coniare dai metodisti per significare l'arte che insegna a leggere tanto i testi a penna, quanto i libri stampati (da ἀναγιγνώσκω, leggo - λόγος, parola - calamus, penna – γράφω, scrivo – τύπος, carattere di stampa.) Il dialogo delle fave fu pubblicato per la prima volta a pag.","NO"
"Vallauri_Tommaso-Novelle-1864","Vallauri Tommaso","Novelle","1864","66 e seg. dell'opera del signore abate Scavia, che ha per titolo: La lettura insegnata logicamente con esercizi di lingua e di intelligenza (sic), preparatorii all'apprendi– mento della medesima (sic). Alessandria, per L. Capriolo, 1848, in-12°.","NO"
"Vallauri_Tommaso-Novelle-1864","Vallauri Tommaso","Novelle","1864","Ristampato poi nelle note di un'orazione latina (De vitiis in puerili institutione vitandis Oralio habita in R. Athenaeo Taurinensi III non. novembr. an.","NO"
"Vallauri_Tommaso-Novelle-1864","Vallauri Tommaso","Novelle","1864","MDCCCLII), acquistò in tutta Italia una grande celebrità, e passò in proverbio a voler significare qualunque è più scipita scrittura. E un siffatto proverbio fu registrato nel Vocabolario Universale latino-italiano e italiano-latino, compilato da A. Bazzarini e B. Bellini, e stampato in Torino dai Cugini Pomba nel 1851 (Vedi vol.","NO"
"Vallauri_Tommaso-Novelle-1864","Vallauri Tommaso","Novelle","1864","II, pag. 588 alla voce Fava, § 11). - Un componimento così famoso, come è il dialogo delle fave, merita di essere qui novellamente stampato per onesto passatempo dei lettori di questa novella.","NO"
"Vallauri_Tommaso-Novelle-1864","Vallauri Tommaso","Novelle","1864","Eccolo: LE FAVE Quest'altra figura che cosa ci rappresenta? R. Quella figura ci rappresenta una fava.","NO"
"Vallauri_Tommaso-Novelle-1864","Vallauri Tommaso","Novelle","1864","Le save a che sono buone? R. Le fave sono buone a mangiare.","NO"
"Vallauri_Tommaso-Novelle-1864","Vallauri Tommaso","Novelle","1864","Quando si mangiano le fave, si mangia tutto ciò che si vede in questa figura? (indichi il baccello). R.","NO"
"Vallauri_Tommaso-Novelle-1864","Vallauri Tommaso","Novelle","1864","Non si mangia tutto ciò che si vede in quella figura. E che cosa si mangia? R.","NO"
"Vallauri_Tommaso-Novelle-1864","Vallauri Tommaso","Novelle","1864","Si mangia solo quel che vi è dentro. Che cosa vi sta dentro? R.","NO"
"Vallauri_Tommaso-Novelle-1864","Vallauri Tommaso","Novelle","1864","Dentro vi stanno cose, che somigliano palline. Quelle cose appunto, che stanno lì dentro, e che somigliano palline, sono le fave: Che cosa sono le fave? R.","NO"
"Vallauri_Tommaso-Novelle-1864","Vallauri Tommaso","Novelle","1864","Le fave sono quelle cose, che stanno lì dentro, e che semigliano palline (sic). Tutte le cose che somigliano palline, e che stanno chiuse in una cosa come questa, si chiamano legumi: Come si chiamano quelle cose che stanno rinchiuse in una cosa come questa? (sic) R Le fave sono legumi?","NO"
"Vallauri_Tommaso-Novelle-1864","Vallauri Tommaso","Novelle","1864","- Si le save sono legumi. Perchè le fave sono legumi? (sic) R.","NO"
"Vallauri_Tommaso-Novelle-1864","Vallauri Tommaso","Novelle","1864","Perchè sono rinchiuse in una cosa come quella (sic). Le fave che forma hanno, sono esse quadrate o lunghe o rotonde? R.","NO"
"Vallauri_Tommaso-Novelle-1864","Vallauri Tommaso","Novelle","1864","Le fave sono rotonde. Sono rotonde come una palla da giuocare? R.","NO"
"Vallauri_Tommaso-Novelle-1864","Vallauri Tommaso","Novelle","1864","Non sono rotonde come una palla da giuocare. Sono esse un po'lunghe, non è vero? R.","NO"
"Vallauri_Tommaso-Novelle-1864","Vallauri Tommaso","Novelle","1864","Si sono un po'lunghe. Quelle cose, che sono rotonde ed un po'lunghe si dicono bislunghe. Come si dicono quelle cose, che sono rotonde ed un po'lunghe?","NO"
"Vallauri_Tommaso-Novelle-1864","Vallauri Tommaso","Novelle","1864","LE FAVE SONO BISLUNGHE? Perchè sono bislunghe? (sic).","NO"
"Vallauri_Tommaso-Novelle-1864","Vallauri Tommaso","Novelle","1864","R. Perchè sono rotonde e un po'lunghe. Ne hai vedute delle fave?","NO"
"Vallauri_Tommaso-Novelle-1864","Vallauri Tommaso","Novelle","1864","R. Oh ne ho vedute tante! Non ti pare che siano un po'schiacciate?","NO"
"Vallauri_Tommaso-Novelle-1864","Vallauri Tommaso","Novelle","1864","R. Sì sono un po'schiacciate (gliene faccia vedere alcune). Dunque le fave sono schiacciate?","NO"
"Vallauri_Tommaso-Novelle-1864","Vallauri Tommaso","Novelle","1864","R. Si sono schiacciate. Mi hai detto che le fave stanno chiuse in una cosa, non è vero?","NO"
"Vallauri_Tommaso-Novelle-1864","Vallauri Tommaso","Novelle","1864","R. Quella cosa, in cui stanno chiuse le fave si chiama baccello: Come si chiama quella cosa, in cui stanno chiuse le fave? CHE COSA P IL BACCELLO?","NO"
"Vallauri_Tommaso-Novelle-1864","Vallauri Tommaso","Novelle","1864","Vi sono degli altri legumi, che stiano rinchiusi nel baccello? Pensaci un po' i fagioli, i piselli, sono eglino rinchiusi nel baccello? R.","NO"
"Vallauri_Tommaso-Novelle-1864","Vallauri Tommaso","Novelle","1864","Sì i fagiuoli, i piselli stanno rinchiusi nel baccello. Che cosa sono le fave? R.","NO"
"Vallauri_Tommaso-Novelle-1864","Vallauri Tommaso","Novelle","1864","Le fave sono legumi. Che forma hanno? R.","NO"
"Vallauri_Tommaso-Novelle-1864","Vallauri Tommaso","Novelle","1864","Sono bislunghe, sono schiacciate? R. Dove stanno rinchiuse le fave?","NO"
"Vallauri_Tommaso-Novelle-1864","Vallauri Tommaso","Novelle","1864","R. Le fave stanno rinchiuse nel baccello. * Istruzione proemiale (da πρὸ avanti e παιδεύω insegno).","NO"
"Vallauri_Tommaso-Novelle-1864","Vallauri Tommaso","Novelle","1864","Quanta virtù abbia questa chiave del signor Vitale Rosi per introdurre altrui nel santuario della scienza universale, appare manifestamente da un dizionarietto latino-italiano, compilato dallo stesso signor Vitale, dove la voce latina Acinaces, la quale, come tutti sanno, significa una sorte di spada o sciabola, fu tradotta dal famoso metodista per fabbroferraio. 10 Foglio ebdomadario d'istruzione e degli atti di essa, il quale si pubblica in Torino dalla Tipografia Franco. 11 Queste parole latine leggonsi a pag.","NO"
"Vallauri_Tommaso-Novelle-1864","Vallauri Tommaso","Novelle","1864","303 e seg. dell' opera intitolata: Thomae Vallaurii Orationes habilac in auditorio maximo R. Athenaei Taurinensis ab anno MDCCCXLII. ad annum MDCCCLII. Augustae Taurinorum, ex Officina Regia, an.","NO"
"Vallauri_Tommaso-Novelle-1864","Vallauri Tommaso","Novelle","1864","MDCCCLII, in-8°. L' EPIGRAFISTA DI MONREALE NOVELLA IV. Ingenuo culpam defigere ludo.","NO"
"Vallauri_Tommaso-Novelle-1864","Vallauri Tommaso","Novelle","1864","PERS, Sat. V, 16. Nell'isola di Sicilia, assai presso a Palermo, sorge sopra un colle l'antica città di Monreale, rallegrata da un cielo aperto e sereno.","NO"
"Vallauri_Tommaso-Novelle-1864","Vallauri Tommaso","Novelle","1864","Quivi intorno la metà del secolo decimottavo, viveva un uomo di modi fantastici e strani, il cui nome fu messer Giacometto della Tonnara. Aveva costui un ingegno mezzano; ma avendo fatto i suoi studi alla scapestrata e senza niun ordine, era riuscito uno di quei saccentoni a credenza, i quali vuoti di dottrina e pieni di arroganza, si credono, più che gli altri, in ogni cosa valere, e sputan senno, e vogliono riprendere altrui e intromettersi di ogni faccenda. Soprattutto poi tenendosi egli un gran baccalare in letteratura, aveva una smania incredibile di pubblicare di quando in quando per le stampe alcuna sua scritturetta, che poi mandava in dono a quanti erano nell'isola in voce d'uomini dotti e sapienti.","NO"
"Vallauri_Tommaso-Novelle-1864","Vallauri Tommaso","Novelle","1864","E avvegnachè nella sua giovinezza schiccherasse talvolta sonetti e canzoni e capitoli con un certo stile stravagante, stentato e non di vena; quando fu più innanzi negli anni, messo da un lato il poetare, diessi tutto a dettare iscrizioni italiane. E come i suoi componimenti giovanili avevanlo chiarito per un infelice versificatore, in odio alle muse; così i parti della età più matura lo dimostravano un uomo incolto, ed un cervello veramente eteroclito e balzano. Nientemeno avvisando di essere un insigne epigrafista, egli usava studiosamente qualunque opportunità gli venisse offerta di dare un saggio del suo valore epigrafico.","NO"
"Vallauri_Tommaso-Novelle-1864","Vallauri Tommaso","Novelle","1864","E lasciamo stare, che nessun Monrealese potesse addottorarsi, nè tor moglie, nè sacrarsi sacerdote, nè rendersi frate, e nessuna fanciulla potesse andarne a marito o prendere il velo, senza ricevere in dono un'epigrafe di messer Giacometto; ma non si celebrava una festa, non ristoravasi una chiesa, non s'inaugurava una scuola, non gettavasi un ponte, non si riattava una strada, senza che un'iscrizione di lui ne tramandasse ai posteri la memoria. Che più? Se dai suoi concittadini fosse stato sofferto, non era in Monreale facciata di tempio o di palazzo, nè monumento pubblico o privato, a cui Giacometto non avesse desiderato di apporre una sua iscrizione.1 E fu certo gran ventura, che i preziosi mosaici e i rari marmi, di cui i re Normanni ornarono già quell' ampia cattedrale, non dessero luogo agl' imbratti del nostro epigrafista.","NO"
"Vallauri_Tommaso-Novelle-1864","Vallauri Tommaso","Novelle","1864","Ma il suo studio principale era di comporre iscrizioni mortuali, sì per pubbliche esequie, e sì per sepolcri d'ogni maniera. Nè aspeltava egli già di esserne richiesto dai parenti o dagli eredi del morto. Come prima egli udiva che un cittadino fosse passato di questa vita, andava tosto ad offrire spontaneamente l' opera sua.","NO"
"Vallauri_Tommaso-Novelle-1864","Vallauri Tommaso","Novelle","1864","E credesi per molti, che appunto all'epigrafista di Monreale accennasse quel mordacissimo ingegno del Giusti, quando cantava: Non crepa un asino, Che sia padrone D' andare al diavolo Senza iscrizione. Anzi non di rado interveniva, che l'epitaffio precedesse di alquanti giorni la morte di quel cotale a cui era destinato. Imperciocchè non appena un uomo infermava di grande malattia, che ecco messer Giacometto ronzare intorno alla casa di lui, e raccoglierne dagli amici e dai medici le notizie.","NO"
"Vallauri_Tommaso-Novelle-1864","Vallauri Tommaso","Novelle","1864","Ed era egli siffattamente invasato in questa sua frenesia, che talvolta introdottosi in casa sotto colore di visitare l'infermo, e quivi, oltre ad ogni convenevolezza, facendo a sicurtà coi parenti e coi famigliari, informavasi del dì della nascita, e degli uffizi esercitati, e degli avvenimenti più notabili della vita di lui. La quale usanza di messer Giacometto un bel giorno diè luogo ad un piacevolissimo dialogo. Già da qualche tempo era travagliato da lenta malattia un ser Costantino, stato lungamente prefetto della pubblica biblioteca di Monreale, uomo assai diritto e leale, dotto di bibliografia, e di mediocre sufficienza nelle cose archeologiche, ma sdegnoso oltremodo, ruvido e bizzarro.","NO"
"Vallauri_Tommaso-Novelle-1864","Vallauri Tommaso","Novelle","1864","Quando incominciossi a bucinare di tale infermità, il nostro epigrafista corse alla biblioteca, e quivi accontatosi con ser Luigi, che teneva le veci di messer Costantino, domandollo dell'essere del bibliotecario, e degli studi da lui fatti, e delle opere pubblicate; e di tutto egli scrisse minutissimo ricordo. Ma o di queste notizie ser Giacometto non fosse rimasto pienamente soddisfatto, e desiderasse perciò più ampie particolarità, o volesse me glio certificarsi, se il male fosse veramente di rischio, propose di recarsi in persona a vedere l'infermo. Il bibliotecario, che già aveva risaputo dei ragguagli chiesti dall' epigrafista, e da più giorni era pieno di mal talento contro di lui, quando il vide affacciarsegli innanzi coll' occhialino in mano e con un cotal risolino sulle labbra, turbatosi forte, senza lasciarlo altrimenti parlare, con aspro piglio sì gli disse: Voi, signor Giacometto, siete come il barbagianni, il quale sa udire la stridula sua voce sul comignolo di quelle case, in cui sia qualche ammalato.","NO"
"Vallauri_Tommaso-Novelle-1864","Vallauri Tommaso","Novelle","1864","E come il volgo, pieno di ubbie, crede, che il cantare di quel malauguroso uccello sia certo indizio di non lontana morte; così voi nella camera di un infermo siete riguardato non altrimenti che un precursore del becchino, il quale venga per assicurarsi cogli occhi propri del tempo più o meno vicino, in cui questi potrà fare l' uffizio suo. Ma sapete voi, qual sia la sorte riserbata al barbagianni? Se avvien che cada nelle mani di un cacciatore, suolsi inchiodare sull'uscio da via, colle ali spiegate in forına di croce.","NO"
"Vallauri_Tommaso-Novelle-1864","Vallauri Tommaso","Novelle","1864","E come vivo credevasi apportatore di mala ventura; così morto tiensi per efficacissimo rimedio contra gl'infortuni ed ogni genere di malía. Messer l'epigrafista sentendosi, fuori d'ogni suo pensiero, riscaldare per sì fatta maniera gli orecchi, molto a prima giunta si maraviglio, e ultimamente rimase tutto spennacchiato Imperciocchè, sebbene i suoi strani costumi lo esponessero sovente ai dileggi ed alle beffe altrui; nessuno però aveagli mai fatto una risciacquata così solenne, come quella di messer Costantino. E tanto più acerba gli dovette riuscire, quanto che ne erano stati testimoni parecchi dei più notabili della città, recatisi quel dì a visitare il bibliotecario.","NO"
"Vallauri_Tommaso-Novelle-1864","Vallauri Tommaso","Novelle","1864","Non pertanto inghiottita quella pillola come potè il meglio, e preso un poco di spirito e di sicurtà cominciò a dire : Perchè tanto cruccio, messer Costantino? Sallo Iddio, se io siami recato in questo luogo con animo di darvi dispiacere. E l'onorando ser Luigi, che veggo qui presente, può farvi verace testimonianza della stima, in che io vi tengo, e del desiderio, che ho grandissimo, di onorarvi, come ben meritate.","NO"
"Vallauri_Tommaso-Novelle-1864","Vallauri Tommaso","Novelle","1864","- Signor Giacometto mio dolciato, soggiunse con amaro ghigno il bibliotecario, voi gittereste in vano il fiato e le parole, quando voleste velare la vera cagione, che oggi vi ha guidato a me. Io so benissimo (e al pari di me sel sanno questi miei buoni amici, che voi qui appresso di me vedete), come voi siete qua venuto per congetturare dallo stato della mia salute il quando possiate finalmente pubblicare l'epitaffio, che scriveste ai dì passati, dopo i riscontri, che domandaste al mio caro collega intorno alla mia povera persona. Ma io vi vo'dire, o messere, che questa volta l'avete fallita.","NO"
"Vallauri_Tommaso-Novelle-1864","Vallauri Tommaso","Novelle","1864","In prima voi dovete sapere, che i medici mi pongono nel sicuro di questa infermità. Ma se Iddio farà altro di me, il mio epitaffio non ha da essere altro che latino. E non occorre, che io vi ricordi, che quest'orzo non è fatto pei vostri denti; quando però non vogliate fare un plagio, siccome saceste già di un discorso latino, che levaste di peso da un certo archivio che noi sappiamo, e spacciaste molto impudentemente per vostro.","NO"
"Vallauri_Tommaso-Novelle-1864","Vallauri Tommaso","Novelle","1864","Non so davvero di meritarmi tanta asprezza, quanta suonano le vostre parole, signor Costantino; nè posso attribuirla ad altro, che alla forza del male, onde siete travagliato. Duolmi di essere capitato in mal punto, e me ne parto, affinchè non abbiate a stizzire maggior mente per mia cagione.. - Senza tornata, messer Giacometto. Chi conosce la natura degli albagiosi, può facilmente immaginare, di qual animo il nostro epigrafista si partisse dalla casa del bibliotecario.","NO"
"Vallauri_Tommaso-Novelle-1864","Vallauri Tommaso","Novelle","1864","Cercava egli d'indovinarsi delle cose, che dovevano essere state dette, dopo la sua partenza, da coloro che stati erano presenti al rabbuffo di messer Costantino, e parevagli di udire le grasse loro risa. Soprattutto poi pungeva amaramente l'animo di Giacometto l'essergli stata rimproverata la sua ignoranza di latino. Imperciocchè l'uomo è così fatto da natura, che i morsi altrui gli riescono tanto più dolorosi, quanto essi più tengono del vero.","YES"
"Vallauri_Tommaso-Novelle-1864","Vallauri Tommaso","Novelle","1864","E avvisando, che il fuoco dell'ira fosse stato attizzato nel petto del bibliotecario da ser Luigi, s'accese di sdegno contro di lui, e durò più giorni nel proposito di volergliela in un modo o in un altro accoccare; disposto eziandio a menar le mani, e suonarlo ben bene col bastone, quando ne avesse il destro. Ma sapendo troppo bene, che quale asino dà in parete, tal riceve, mutato consiglio, deliberò di passarsene tacitamente, e di lasciare andar l'acqua per la china. Nè rimovendosi punto dell' usato suo modo di vivere, egli attendeva a comporre iscrizioni, trattando finti argomenti, quando nessun caso tristo o lieto dei suoi concittadini porgesse materia al suo scrivere; e dietro a queste frasche egli si andava pascendo di vento.","YES"
"Vallauri_Tommaso-Novelle-1864","Vallauri Tommaso","Novelle","1864","E come colui, che era più vago delle lodi, che non sono dei verdi rami gli uccelli, quando usciva a diporto per la città, se mai venivagli incontrato qualcheduno, accostavasegli per un modo compagnevole; ed entrato con lui in parole, tutto ad un tratto, cavate fuori sue cartucce, diceva; Messere, voi non udiste ancora le ultime mie iscrizioni. Eccovene una fresca come un uovo, la quale io scriveva pur questa mattina. E d'una in altra passando, il buon uomo non ristava di leggere, finchè non gli, venisse meno lo scritto.","NO"
"Vallauri_Tommaso-Novelle-1864","Vallauri Tommaso","Novelle","1864","Nè ciò ancora bastandogli, duolmi, soggiungeva, che io non ne abbia qui con meco una bellissima, che composi di questi dì passati. Farò di recarmela a memoria. E qui egli replicando le tre e le quattro volte la medesima parola, e interrompendosi, e spesso facendosi da capo, ingarbugliava ogni cosa; talche a chi udivalo, veniva uno sfinimento di cuore, come se infermo fosse.","NO"
"Vallauri_Tommaso-Novelle-1864","Vallauri Tommaso","Novelle","1864","Donde accadeva, che chiunque vedevalo andare per via, ingegnavasi di fuggirlo come la mala ventura. Ma questo scampo non era consentito alla cattivella di sua moglie. Era costei, che madonna Franceschiella avea nome, una di quelle buone madri di famiglia, le quali mettono tutto l'animo loro in cotali pensierucci casalinghi e femminili; nè mai traeva il piè di casa, se non per usare alla chiesa, od accompagnare alla scuola due suoi fantolini.","NO"
"Vallauri_Tommaso-Novelle-1864","Vallauri Tommaso","Novelle","1864","Di che bene spesso le avveniva di sentirsi intronare gli orecchi dal marito; il quale incontanente che avea composto un'epigrafe, sì venivale innanzi, e con certi occhi stralunati, e gonfiando le gote, e rabbuffandosi il ciuffetto, replicatamente recitava il suo scritto, e pavoneggiavasene, come di cosa singolare e pellegrina. Nè a campare questa noia delle domestiche recitazioni giovava alla Franceschiella lo scusarsi al marito della sua poca sufficienza in opera di letteratura.. Ser Giacometto, più vano che una canna, sentiva un bisogno irresistibile di far udire altrui le sue iscrizioni: e un dì tra gli altri. entrato in cucina canterellando, e beatificandosi del suo ben sentire di sè, così prese a dire alla fante: Che di tu, Marinella, di queste belle cose, che io vo scrivendo?","NO"
"Vallauri_Tommaso-Novelle-1864","Vallauri Tommaso","Novelle","1864","Or che è ciò, messere, di che voi mi domandate? Come volete voi, che io, povera cristianella, m'iutenda di questi ghirigori, io che da piccolina mi diedi ai servigetti della vostra casa, e me ne sto qui dalla mattina alla sera a rigovernare, e garrire alla gatta, che si avventa alle vivande? Tu di' vero!","YES"
"Vallauri_Tommaso-Novelle-1864","Vallauri Tommaso","Novelle","1864","sei una bestia! - Dite almeno bella..... bestia! -Bella bestiuola, se così ti piace: ma sei senza lettera, e non sai gustare una bella iscrizione.","NO"
"Vallauri_Tommaso-Novelle-1864","Vallauri Tommaso","Novelle","1864","Gran colpa e vergogna de' nostri padri, i quali avvisavano, che le lettere dovessero essere patrimonio delle sole classi agiate e del sesso più forte! Miglior ventura par che sorrida alla nascente generazione. Quindi innanzi anche la plebe, uomini e femmine, potranno giovarsi delle scuole elementari, con cui la moderna civiltà intende a sanare la piaga dell' ignoranza popolare.","NO"
"Vallauri_Tommaso-Novelle-1864","Vallauri Tommaso","Novelle","1864","La lavandaia, la fornaia, la trecca e la più tapina femminetta non solamente impareranno il leggere e lo scrivere, ma conosceranno un tantino anche la storia e la nostra letteratura italiana. I nomi venerandi di un Dante, d'un Machiavelli, e degli altri rigeneratori d' Italia non torneranno più nuovi ai nostri villani ed agli operai, che ora materiali e grossi non sanno pur l'abbiccì. E così, invece di tenerci in casa mentoni in forma di cristiani, avremo, la Dio mercè, uomini e donne, meritevoli di questo nome: ed io credo, che noi ne avremo assai miglior servigio.","NO"
"Vallauri_Tommaso-Novelle-1864","Vallauri Tommaso","Novelle","1864","In queste filantropiche osservazioni usciva il nostro Giacometto, qualunque volta si avveniva in persona, che non fosse capace di apprezzare le sue epigrafi. E tuttodi si lagnava, che queste dovessero per lo più starsene rannicchiate e chiuse nello scrittoio, senza potersi mostrare al colto pubblico dell'isola intera. Se non che a soddisfare di tempo in tempo la sua vanità, egli afferrava avidamente l'occasionedi mandarne alcuna al palio, mettendo in un fascio scritture di argomenti tra loro disparatissimi.","YES"
"Vallauri_Tommaso-Novelle-1864","Vallauri Tommaso","Novelle","1864","Così stampandosi, per cagion d'esempio, la necrologia di un suo concittadino, egli otteneva in grazia dall'editore la facoltà di appiccarvi a mo' di coda un'epigrase per l'inaugurazione di un teatro, e talvolta ancora la lettera gratulatoria di un cotale, che ringraziavalo della mandatagli iscrizione; talchè potevasi dire con tutta verità, che in Monreale non si faceva insalate, che non vi fosse dell' erba di messer Giacometto. Ma tutte queste arti, con cui egli s'ingegnava di dar mostra delle cose sue per acquistarne nome ed onoré, nơn bastavano a gran pezza a spegnere la sete dell' ambizione che lo travagliava. Ed avendo molti pensieri avuti a do ver trovar modo di spargere nel pubblico le sue iscrizioni, nè mai sapendo stare contento ad alcun termine convenevole, finalmente fermò l'animo suo in un disegno, che egli avvisava dovergli fruttare una fama immortale.","NO"
"Vallauri_Tommaso-Novelle-1864","Vallauri Tommaso","Novelle","1864","Siccome noi veggiamo intervenire in tutte le città italiane; così era in Monreale una mano d' uomini, che aveva qualche tintura di lettere. A messer Giacometto venne pensato di raccoglierli tutti in un corpo, e di istituire un' accademia, tutta intesa alla coltura della epigrafia italiana, creandosene, come fondatore, presidente perpetuo. A questa maniera, egli andava dicendo tra sè e sè, io avrò un uditorio, a cui recitare le mie epigrafi; e fissando a ciascuno dei sozi la sua rata, da pagarsi ogni anno, si metterà insieme un valsente di parecchi scudi, da poter fare le spese della stampa.","YES"
"Vallauri_Tommaso-Novelle-1864","Vallauri Tommaso","Novelle","1864","Ed ecco le mie iscrizioni, raccolte in un volume, correre da un capo all' altro della colta Europa. 1 Chi veduto avesse messer Giacometto quando, gongolando dentro di sè, stavasene tutto immerso in cosiffatti pensieri, l'avrebbe detto un novello Archimede che andasse gridando il suo εὔρηκα, o piuttosto l'avrebbe colto in cambio di Calandrino, quando immaginò che l' elitropia gli fosse venuta alle mani, e, lieto di tal ventura, se ne andava difilato dal Mugnone a casa sua. E senza mettere tempo in mezzo, dì e notte mulinando, il nostro epigrafista diessi a discorrere d'intorno per le case dei suoi concittadini, e accontatosi con alquanti scimuniti, che lui reputavano un gran fatto, comunicò loro il suo trovato, e pregolli che dovessero aiutarlo a dare effetto al suo nobile intendimento.","YES"
"Vallauri_Tommaso-Novelle-1864","Vallauri Tommaso","Novelle","1864","Gli uomini d' ingegno volgare, i quali non potrebbono colle proprie forze uscire del dozzinale, sono per lo più inclinati dalla natura a ristringersi insieme, affinchè, come avviene delle verghe legate in un fascio, acquistino riuniti quel vigore che ciascuno separatamente non ha. Donde nacque, che la proposta di ser Giacometto trovò in Monreale un numero sufficiente di fautori, ai quali pareva ogni ora mille, che seguisse la fondazione dell'accademia epigrafica. E già se ne bucinava per la città; già erano destinati gli accademici, che sommavano a quaranta; già era stato deputato a segretario un maestro delle scuole elementari, famoso per certi suoi dialoghi delle cipolle e delle piramidi d'Egitto; già messer Giacometto col favor del pretore, che era allora in ufficio, aveva ottenuto nel casamento delle pubbliche scuole una sala per le radunanze, ed avea allogato ad un pittore, suo concittadino, l'impresa dell'accademia, che era una gran bolla di sapone, portata dal vento, col motto: Nostro intelletto al ciel si leva.","NO"
"Vallauri_Tommaso-Novelle-1864","Vallauri Tommaso","Novelle","1864","Per alquanto spazio di tempo ser Giacometto fu tutto in faccende: e poichè ebbe poste le leggi, secondo le quali avrebbesi a governare la dotta società, ed ogni cosa opportuna fu per ordine di lui convenientemente disposta, fu fissato il dì delle calende di maggio per la solenne apertura dell'Accademia. In sin dal giorno innanzi, verso sera, si fece dai sozi gran baldoria, e la città era tutta in allegria. Nel dì prefisso, fin dai primi albori, vedevasi sulla maggior porta del collegio delle scuole un gran cartellone con questa scritta: ACCADEMIA.","NO"
"Vallauri_Tommaso-Novelle-1864","Vallauri Tommaso","Novelle","1864","FONDATA. MONREALE. RISORTA La sala accademica era parata a festa con bei drappi di arazzo; e al primo entrare correva tosto all' occhio dei riguardanti un ampio quadro, con cornice tutta splendiente d'oro, dove faceva bella mostra di sè l'impresa accademica, la quale parve a tutti simboleggiare chiaramente la novella istituzione di ser Giacometto.","NO"
"Vallauri_Tommaso-Novelle-1864","Vallauri Tommaso","Novelle","1864","Sotto di essa scorgevasi un ricco palco, alquanto rilevato, con un seggiolone, guernito di finissimo raso ed un tavolo coperto di un vermiglio dommasco, e sopravi un guanciale di velluto nero con frangie d'oro. A destra e a manca del palco, sopra uno strato, era un lungo ordine di seggiole a bracciuoli, riservate per gli accademici. Verso le dieci ore del mattino, già nella sala erano stretti e calcati i cittadini; i quali più per istrazio dell'oratore, che per pigliare diletto delle sue parole, quivi erano convenuti.","NO"
"Vallauri_Tommaso-Novelle-1864","Vallauri Tommaso","Novelle","1864","Nè mancarono fra loro i begli spiriti, che ingegnosamente notarono, come il dì delle calende di maggio usassero gli antichi osservare il canto del cuculo. Ed ecco al suono di molti strumenti musicali entrare pettoruto ser Giacometto, con dietro il seguito dei suoi trentanove accademici. Egli indossava panni bruni assai onesti, che era usato vestire i dì delle feste, ed era tutto azzimato, adorno, profumato, e colla faccia ben rasa, senza niun pelo avervi.","NO"
"Vallauri_Tommaso-Novelle-1864","Vallauri Tommaso","Novelle","1864","E poichè ebbe salito il palco, e si fu posto a sedere sul seggiolone, ravviatisi sulla fronte i capelli, e suonato un suo campanello per imporre silenzio, parlò in questa guisa : Signori accademici, signori concittadini ! Nul n'aura d'esprit, que nous et nos amis. Avvegnachè questa nostra città, illustre fin da' suoi primordi, si possa meritamente vantare di molti istituti, che giovarono maravigliosamente alla coltura non solo de' suoi abitanti, ma dell' isola intera, e sto per dire, di tutta Italia; nientedimeno riandando, o signori, col mio pensiero gli annali Monrealesi, io non so veder cosa, di cui la nostra felicissima patria si possa tanto lodare, quanto della fondazione di questa nobile e gloriosa accademia; o si voglia riguardare alla qualità dei membri che la compongono, ovvero alla eccellenza dei frutti che ne seguiteranno nel tempo avvenire.","NO"
"Vallauri_Tommaso-Novelle-1864","Vallauri Tommaso","Novelle","1864","Di Ercole favoleggiarono i poeti, che fin dal suo nascere fosse di prodigioso valore; talchè bambino in culla strozzava serpenti d'incredibile grossezza, preludendo così alle fatiche, le quali dovevano renderlo un dì sì famoso in tutto il mondo. Quello che la bugiarda antichità inventò per glorificare il semidio tebano, ben possiamo noi con verità affermare della nostra accademia. Di me, o signori, non vo'dire, che indegno, voi la vostra mercè, sollevaste al glorioso ufficio di presidente.","NO"
"Vallauri_Tommaso-Novelle-1864","Vallauri Tommaso","Novelle","1864","Ma chiunque si faccia a considerare il gran lume di lettere e di scienze, che la nostra società racchiude nel suo seno infin dal suo nascimento, non può a meno che prevedere la fama immortale, che in breve ora sarà per procacciarsi presso tutte le nazioni civili. Di fatto io veggo qui raccolto il fiore dei legisti di tutta l'isola; qui sono i più venerandi sacerdoti di Esculapio; qui i più chiari alunni di Pallade e delle muse, i quali hanno negli studi assottigliato gl' ingegni. Vero è, che dovendo gli accademici applicare tutto l'animo loro alla scienza epigrafica, parrà in sulle prime a taluno di voi di essere trasportato in terra straniera e sconosciuta.","NO"
"Vallauri_Tommaso-Novelle-1864","Vallauri Tommaso","Novelle","1864","Ma io infin da ora (secondo che le mie forze il consentiranno) mi vi obbligo per guida e per maestro. E poi chi non sa, che niuna çosa riesce difficile agli uomini d'ingegno svegliato, quali sono, oltre ogni gente italica, i Monrealesi? E tanto più, che per legge fondamentale dell'accademia, le iscrizioni tutte dovranno essere italiane.","NO"
"Vallauri_Tommaso-Novelle-1864","Vallauri Tommaso","Novelle","1864","E qui, onorandi colleghi, mi gode l'animo al pensare, che il nostro autorevole esempio gioverà senza fallo a sbandire del tutto le epigrafi latine, di cui stranamente si piacquero gl' Italiani insino ai giorni nostri. E di vero quale stranezza maggiore, che quella d'incidere sui pubblici monumenti iscrizioni non intese dal popolo? Perdoniamo, o signori, questo errore ai nostri padri, i quali vissero a quei tempi infelici, in cui credevasi, che l'onore di una iscrizione dovesse essere riserbato ai burbanzosi patrizi, e al fasto delle chieriche e delle cocolle.","NO"
"Vallauri_Tommaso-Novelle-1864","Vallauri Tommaso","Novelle","1864","Ma al fallo dei padri nostri studiamoci di riparare noi, che nati dal popolo e cresciuti in mezzo al popolo abbiamo imparato, come le grandi e maschie virtù non si riscontrino meno frequentemente negli umili tugurt e nelle affumicate officine, che nelle morbide camere e sotto le vôlte dorate de' superbi palagi. E perchè più agevole ne riesca il rimediare al passato, io vi conforto fin d'ora quanto so e posso, onorandi colleghi, a voler colorire il disegno, che sono per proporvi. lo giudicherei ottimamente fatto, che non solo le pareti di questa sala, in cui si faranno le nostre adunanze, ma quelle pure dell'atrio di questa casa fossero tutte adorne di italiane epigrafi; ciascuna delle quali comprendesse le lodi di un nostro concittadino.","NO"
"Vallauri_Tommaso-Novelle-1864","Vallauri Tommaso","Novelle","1864","Noi frugheremo neg archivi pubblici e privati; e vi so dire, che ne raccoglieremo tal mèsse, che sovrabbonderà alla nostra intenzione. Imperciocchè le aure animatrici che spirano in Monreale, e il vivido cielo che sorride a questa torreggiante città, produssero in ogni tempo uomini di privilegiata matura. Noi ci abbatteremo in prodi, conentadini, che in fatti d'arme maravigliose cose operarono, in felicissimi cultori delle lettere e de le scienze, in grossi traflici di opera di drapperia, in valenti, artefici che si segnalarono ne' lavori manuali, in uomni benemeriti dell' agricoltura, e soprattutto della enologia; e finalmente non isfuggirauno alla nostre indagini molti Monrealesi, i quali, ancorché nati in vil luogo, e male agiati delle cose di questo mondo, e vivuti d'ignobile mestiere, furono tuttavia coppe d'oro e fiori di ogni più bella virtù.","NO"
"Vallauri_Tommaso-Novelle-1864","Vallauri Tommaso","Novelle","1864","Costoro tutti, senza niuna distinzione, ci forniranno il soggetto di epigrafi, in cui potrassi travagliare la perizia degli accademici. E così adoperando, noi ammenderemo in parte il peccato della Fortuna, la quale dove più era di merito, quivi più avara fu de' suoi favori. Nè ci sarà d'uopo, io credo, di uscire dei termini di questa città e del suo circondario, per cercare materia alle nostre esercitazioni; e vedrassi perciò col fatto verificata la sentenza francese, con cui ho dato le mosse a questo mio povero ragionamento.","NO"
"Vallauri_Tommaso-Novelle-1864","Vallauri Tommaso","Novelle","1864","Del resto ognuno di voi scorge di leggieri, o signori, qual salutare emulazione sieno per destare le nostre epigrafi nella gioventù Monrealese, che si va di buone arti disciplinando, e quale utile sieno per ricavarne i posteri, che si accingeranno a scrivere la storia di questa nostra illustre città. Se non che per rendere più sicuri e più copiosi i frutti delle nostre fatiche, mi giova il ripeterlo, o signori, egli è del tutto necessario, che le epigrafi sieno dettate in lingua italiana; ma non nella lingua dei trecentisti o dei cinquecentisti, intessuta di FRASI LEZIOSE E MELENSE, che i nostri LETTERATI ARCADICI usano levare a cielo. Popolare vuol essere la lingua dei monumenti, che è quanto dire adatta alla intelligenza del popolo, non già ornata, non forbita, non elegante.","NO"
"Vallauri_Tommaso-Novelle-1864","Vallauri Tommaso","Novelle","1864","Imperciocchè le epigrafi, scritte in certa lingua italiana, che io non dubito di chiamare arcana, hanno per la più parte dei nostri concittadini lo stesso valore delle iscrizioni latine, dal nostro statuto sapientemente proscritte. E qui sul finire, poichè la benevolenza, di cui mi onorate, mi consente di parlarvi liberamente, io tutto aperto vi dico, che non resterò giammai di sollecitarvi, che dobbiate cancellare l'epigrafe latina, che leggesi sulla base del più bel monumento della patria nostra. E sperando, che voi mi vogliate, quando che sia, soddisfare di questo mio caldo desiderio, prego il Signore Iddio, che vi dia il buon anno e le buone calendi, oggi e tuttavia.","NO"
"Vallauri_Tommaso-Novelle-1864","Vallauri Tommaso","Novelle","1864","Le ultime parole del discorso di messer Giacometto accennavano a cosa, per cui egli avea sempre portato il broncio ai suoi concittadini. Neila prima metà del secolo decimosettimo era nato e vissuto in Monreale PIETRO NOVELLI,"" dipintore assai corretto ne'suoi disegni, e di molta grazia nel colorirli; nel che egli teneva alcun poco della maniera dello SPAGNOLETTO Per queste eccellenti qualità, e più ancora per la sua maravigliosa diligenza nel ritrarre le forme dal naturale, egli era venuto in bella fama in tutto il continente italiano, non che nell' isola di Sicilia. I suoi dipinti erano assai dodati e molti di essi, tanto in Monreale, quanto nella vicina Palermo, attraggono anche di presente gli sguardi e l'ammirazione degl'intel ligenti.","NO"
"Vallauri_Tommaso-Novelle-1864","Vallauri Tommaso","Novelle","1864","Parecchi anni dopo la morte di lui, desiderando i Monrealesi di rendere all'illustre loro concittadino il debito onore, deliberarono di rizzargli una statua di marmo nel mezzo della piazza di Bellosguardo. La statua fu inaugurata nel 1738, e nel piedistallo che la portava, fu intagliata la seguente iscrizione di un professore, che a quei dì insegnava con molta lode l'eloquenza latina, nello Studio Generale di Palermo, e in tutta la contrada era famoso di grande dottrina..... PETRO. NOVELLIO PICTORI.","NO"
"Vallauri_Tommaso-Novelle-1864","Vallauri Tommaso","Novelle","1864","ICONICORVM QVO NEMO . APVD SICVLOS SIMILITUDINEM. EX.","NO"
"Vallauri_Tommaso-Novelle-1864","Vallauri Tommaso","Novelle","1864","VERO DILIGENTIVS. EFFINXIT MONREGALENSES. CIVI.","NO"
"Vallauri_Tommaso-Novelle-1864","Vallauri Tommaso","Novelle","1864","SVO. IMMORTALI : + + AN. M. DOC. XXXVIN.","NO"
"Vallauri_Tommaso-Novelle-1864","Vallauri Tommaso","Novelle","1864",": L'epigrafe, come ognun vede, nella sua succosa brevità rende assai bene la ragione del monumento, accennando alla dote propria e particolare del celebre dipintore. Oltre di che i concetti non sono infinti (come usavasi a quei dì) nella pece del seicentoele for mole epigrafiche ci richiamano alla mente la difficile sobrietà ed eleganza degli antichi Romani. Ad ogni modo messer Giacometto, simigliantissimo ai METODISTI DELLA NOSTRA ETÀ, sentiva il ribrezzo della quartana, ogniqual volta passeggiando per la piazza di Bellosguardo, gli correvano agli occhi quelle poche righe latine.","YES"
"Vallauri_Tommaso-Novelle-1864","Vallauri Tommaso","Novelle","1864","E mai non rifiuava di biasimare quella iscrizione, e, lagnavasene cogli amici; e se un forestiero capitava a Monreale, doveva per cagione di essa inghiottirsi senza fallo una lunga e fastidiosa intemerata. Di che non è da maravigliare, se usando l'opportunità dell' apertura dell' accademia, lanciò una frecciata co atro alla odiata epigrafe latina. Egli si pensava, che la sua disapprovazione, manifestata in una occasione sì solenne, sarebbe riuscita più autorevole per cagione della sua novella dignità di presidente dell' accademia ; e di sè ogni cosa presumendo, sperava di giorno in giorno, che la podestà competente lo dovesse finalmente richiedere di surrogare una sua iscrizione italiana all'antica epigrafe del professore palermitano.","YES"
"Vallauri_Tommaso-Novelle-1864","Vallauri Tommaso","Novelle","1864","Ma poichè in più giorni vide niun effetto seguire alla sperauza avuta, del tutto si dispose a volersi trarre questo bruscolo dall'occhio; radendo dal monumento l' epigrafe latina. Laonde munitosi dei ferri da tal servigio, la notte sopra i dodici di luglio, quando ogni uomo era in sul dorinire, andatosene alla piazza di Bellosguardo, si diede pianamente con suoi ferruzzi a radere le lettere. E cominciatosi dal fine, già era riuscito a raschiare l' abbreviatura dei due pe il sovrapposto millesimo, quando senti un calpestio di gente andare alla sua volta.","NO"
"Vallauri_Tommaso-Novelle-1864","Vallauri Tommaso","Novelle","1864","Era una brigata di giovani sollazzevoli assai, che se ne tornavano da un' osteria non guari lontana; e (come spesso di state veggiamo avvenire, quando il caldo è grande) si recavano in piazza per godervi la brezza della notte. Come Giacometto li vide avvicinarsi al monumento, per tema di non essere conosciuto, così la diede a gambe, e misesi per una vietta non molto usata, che usciva a sinistra fuor della piazza. Ma, avanzando troppo in fretta il passo, volle la sua mala fortuna, che, nello svoltare d'un canto, desse d' urto nel muro e cadesse a terra.","NO"
"Vallauri_Tommaso-Novelle-1864","Vallauri Tommaso","Novelle","1864","I giovani, veggendolo fuggire, temettero, non fosse per avventura alcun uomo a mal fare disposto; e correndogli dietro, nel levarsi che ei fece di terra, lo riconobbero al lume della luna. Tornatisi allora a piè del monumento, donde egli erasi partito, videro il guasto fatto dallo scalpello di ser Giacometto. Due di loro, i quali sapevano come egli avesse in uggia quella iscrizione, subitamente immaginarono ciò che era; e si persuasero che egli sarebbe la notte vegnente ritornato a compiere l' interrotto lavorio.","NO"
"Vallauri_Tommaso-Novelle-1864","Vallauri Tommaso","Novelle","1864","Laonde confortando i compagni a starsene cheti, come se niente fosse stato, mostrarono loro come intendessero di trarre festa e piacere dai fatti di Gia cometto. I Il domani convenutisi con altri amici, tacitamente ordinarono tra sè quello che avessero a fare; e fornitisi segretamente di torce a vento e di molti strumenti musicali, essendo già notte, fatta lor brigata di certo numero, s'andarono a nascondere in una casa, ch'era allato alla piazza di Bellosguardo, per voler giungere il merlotto alla schiaccia. Dal suo canto ser Giacometto, stando a piazza e mettendosi tra la gente, andò origliando tutto il giorno, se per avventura di questo fatto si ragionasse: talchè di alcuna cosa gli bisognasse temere o provvedersi.","NO"
"Vallauri_Tommaso-Novelle-1864","Vallauri Tommaso","Novelle","1864","Poichè intese che niun cenno si faceva dello avvenuto, ed egli tenne per fermo che la cosa non fosse stata per anco avvertita e tutto si rassicurò. E premendogli di radere affatto l'epigrafe, prima che altri si avvedesse del mal riuscito tentativo; in sulla mezzanotte se ne tornò all' assalto. Quando ei fu tutto intento all' opera, i giovani, che lo appostavano, sboccarono in un tratto dalla porta coi torchi accesi in mano; e mandando alte strida e dando negli strumenti, furongli sopra, quasi prima che egli se ne avvedesse.","NO"
"Vallauri_Tommaso-Novelle-1864","Vallauri Tommaso","Novelle","1864","A tal caso il povero Giacometto cominciò mirabilmente ad impaurire e a dire fra sè: Domine aiutami. E veggendosi chiusa la via da potersela svignare, mentre confuso della sua matta impresa stava aspettando quello a che il fatto dovesse riuscire, due dei più nerboruti e di gran persona, menandolo a braccia, si dirizzarono verso la casa di lui, seguitati da tutta la brigata, che mai non intermise il gridare, il motteggiare, il ridere ed il suonare degli strumenti. I Monrealesi, desti all' insolito baccano, si facevano alle finestre; e come in così fatti casi suole avvenire, senza sapere il perchè, tenean bordone alla lieta e festante moltitudine.","NO"
"Vallauri_Tommaso-Novelle-1864","Vallauri Tommaso","Novelle","1864","Quando furono pervenuti alla casa di messer Giacometto, i due che lo portavano a braccia, entrarono dentro, ed alla moglie, che visto dalla finestra il marito, erasi fatta ad aspettarlo in capo della scala, con bel garbo dissero: Madonna Franceschiella, noi vi riconduciamo sano e salvo a casa il vostro Giacometto, il quale pur dianzi se ne andava aiato per certi luoghi, che si tacciono per lo migliore. Guardatelo bene, madonna, se lo amate, perchè un' altra notte non gli accada di trovare quello, che forse egli non va cercando. La Franceschiella, di subita ira accesa, con un mal viso voltasi a Giaco metto, di cui viveva in grandissima gelosia: - A quest' ora, disse, mi torni a casa, can fastidioso e disleale che tu se'?","NO"
"Vallauri_Tommaso-Novelle-1864","Vallauri Tommaso","Novelle","1864","Ecco belle cose! Ecco onesto e buon marito, che tutto il dì ci annoia colla recitazione delle sue epigrafi, e poscia la notte va in volta, quasi come se fosse giovane di primo pelo! Queste sono le tornate notturne dell' accademia, a cui mi davi a vedere d'intervenire !","YES"
"Vallauri_Tommaso-Novelle-1864","Vallauri Tommaso","Novelle","1864","lo ti giuro, marito mio, che questa fia la sezzaia, che mi farai. La mercè di Dio, non sono io così diserta nel mondo, che io non sappia presso cui ripararmi. All' udir queste parole ser Giacometto guatava la moglie come trasognato; e quando egli volle scusarsi; la lieta brigata, che, secondo l'ordine posto, rimasta era silenziosa nella via, die' di bel nuovo negli strumenti, e cantando e sghignazzando levò un siffatto romore, che non si udiva cosa che ei dicesse; e la moglie, senz'altro aspettare, tutta rabbiosa ritirossi nelle sue stanze.","NO"
"Vallauri_Tommaso-Novelle-1864","Vallauri Tommaso","Novelle","1864","Quello che il domani avvenisse in casa messer Giacometto, nol dicono i ricordi di quei tempi. So io bene, che risaputosi lo strano caso da tutti i Monrealesi, fu appiccato a ser Giacometto il soprannome di PAPPAMILLESIMI; 18 e come egli era stato da indi a dietro, così tutto il tempo della vita sua continuò ad essere la favola della città. NOTE 1 La seguente epigrafe, che rechiamo per saggio dello scrivere di ser Giacometto, leggesi nelle Memorie della nobile e gloriosa accademia epigrafica di Monreale, e fu da lui composta colla speranza di farla scolpire sur una lapide, da collocarsi al sommo della porta del carcere di Monreale.","NO"
"Vallauri_Tommaso-Novelle-1864","Vallauri Tommaso","Novelle","1864","ALLA TAGLIENTE SPADA DELL' AUGUSTA E VENERANDA ASTREA È SACRO QUESTO LOCO ENTRATE ITALI CITTADINI E FORESTIERI NELLA MAGION DEL PIANIO ΝΟΝ MAI SORRISA DA VIVIDA LUCE NÈ CONFORTATA DAL VEGLIO DIVORATORE DELLE OPERE E DEI PENSIERI QUIVI UOMINI GIALLI DI PAURA E INTOLLERABILI DEL DOLORE STANNO ESPIANDO FATTI E DELITTI ANZI CHE A LORO IMPUTABILI ALLA SOCIETÀ NON ABBASTANZA PROPUGNATRICE DELLA IGNORANZA DEL POPOLO * Il discorso latino, a cui accennano le parole di ser Costantino, era intitolato: De conservanda latinitate, oratio. Per buone ragioni non ebbe gli onori della stampa. Di ser Giacometto si racconta, che si recasse un bel dì a visitare un suo concittadino, gravemente ammalato, e che, non appena egli fu uscito dalla camera dell'infermo, questi rivolto agli amici, che gli sedevano allato, dicesse: Ecco, il buon Giacometto è venuto ad attingere le notizie necessarie per iscrivere il mio epitaffio.","NO"
"Vallauri_Tommaso-Novelle-1864","Vallauri Tommaso","Novelle","1864","Egli probabilmente lo incomincierà di questa guisa: Povero N. N.! È morto gio vane! * Perfetto del verbo εὑρίσκω.","YES"
"Vallauri_Tommaso-Novelle-1864","Vallauri Tommaso","Novelle","1864","Italianamente: Tesauro, e resero alquanto ridicole agli occhi degli oltramontani le accademie d' Italia Ho trovato. * La forma dialogistica formava le delizie dei maestri elementari, già fin dai tempi di ser Giacometto. Ai nostri giorni poi sono venuti in fama i dialoghi delle fave - dell' uscio e della finestra, ed altri cotali, che leggonsi nell' applaudita opera dell'abate già cavaliere ed ora commendatore Scavia, intitolata: La lettura insegnata logicamente.... Alessandria, Capriolo, 1848, in-120.","NO"
"Vallauri_Tommaso-Novelle-1864","Vallauri Tommaso","Novelle","1864","Delle imprese accademiche si discorre a carte 36 e seg. dell' opera Delle Società Letterarie del Piemonte. « In questa accademia degli Illustrati, scrive l'autore, erasi pure introdotto l'amore di quelle frivolezze chiamate volgarmente col nome di imprese; le quali esercitarono le dotte penne del Giovio, del Contile, del Ruscelli, del Caro, del nostro Emanuele 7 Nell'esemplare di questo discorso di ser Giacometto, stampato nelle Memorie della nobile e gloriosa accademia epigrafica di Monreate, si legge con manifesto errore : coccole. 8 Nelle Memorie citate è stampato erroneamente: onologia.","NO"
"Vallauri_Tommaso-Novelle-1864","Vallauri Tommaso","Novelle","1864","9 Nelle Memorie cit. vedesi a pie' di pagina la seguente varia lezione: Et vous voirez (sic) que nul n'aura d'esprit, que nous et nos amis. 10 Nelle Memorie cit trovasi anche a pie' di pagina questa varia lezione:..... Lo stesso valore delle iscrizioni latine, perchè in lingua al popolo sconosciuta e sibillina.","NO"
"Vallauri_Tommaso-Novelle-1864","Vallauri Tommaso","Novelle","1864","11 Il celebre pittore ed architetto Pietro Novelli nacque in Monreale l'anno 1603, e morì giovane di quarantacinque anni. 12 Quanto abbiano in odio la lingua latina i Metodisti, conosciuti generalmente in Italia sotto il nome di Calandrini, si è detto nelle note della Novella intitolata: I sinonimi di un Metodista. 13 Questo soprannome di Pappamillesimi su aggiunto a ser Giacometto, perchè egli aveva raso dall' epigrafe del monumento del Novelli il millesimo MDCCXXXVI ed i due PP., che il volgo ignorante di latino interpretava per Pappa, cioè Mangia.","NO"
"Vallauri_Tommaso-Novelle-1864","Vallauri Tommaso","Novelle","1864","LA BENGODI DEI CALANDRINI NOVELLA V. Aurea nunc vere sunt saecula. OYID.","NO"
"Vallauri_Tommaso-Novelle-1864","Vallauri Tommaso","Novelle","1864","Art. am. II, 277.","NO"
"Vallauri_Tommaso-Novelle-1864","Vallauri Tommaso","Novelle","1864","Qual fosse la contrada di Bengodi,1 voi tutti, o lettori, l'apparaste a quel tempo che i vostri maestri vi insegnavano la lingua italiana colle frascherie di messer Boccaccio; il quale studiando con amore gli scrittori latini, ne ritrasse il bel vezzo di inforcare sempre il verbo sull'estrema punta dei suoi periodi. Ora io vi vo'dire di una novella Bengodi, scoperta da certi moderni Calandrini, i quali, assai più avventurati che non fu l' antico nel cercar l' elitropia, sono riusciti a comporre la pietra filosofale degli alchimisti."" Dovete adunque sapere, che nell'oceano è un'isola di giro poco più che cento miglia, i cui abitanti, tra gli agi di ogni maniera, vivono la più desiderabile vita del mondo.","NO"
"Vallauri_Tommaso-Novelle-1864","Vallauri Tommaso","Novelle","1864","Sulla costa orientale dell'isola, è una bella e simmetrica città, tutta cinta all' intorno da ombrosi viali, che difendono i passeggianti dalla sferza del sole, e accrescono alla terra vaghezza e salubrità. La sua fondazione risale insino al quinto secolo cristiano; allorquando Attila campeggiando Aquileia, gli abitanti della Venezia, per paura di quel crudelissimo re degli Unni, parte si ridussero sopra molti scogli, che erano nella punta dell'Adriatico, e parte rifuggitisi in alcune navi colle donne, coi fanciulli, e colle loro cose mobili di più valore, si affidarono al mare per procacciar altrove lor ventura. Questa carovana andò navigando per lungo spazio di tempo nel Mediterraneo, senza punto rattenersi in alcun luogo, fuori che per rinfrescarsi di ciò che avea bisogno.","NO"
"Vallauri_Tommaso-Novelle-1864","Vallauri Tommaso","Novelle","1864","E dopo essere stata sbattuta qua e là dalle tempeste, é aver corso miile pericoli, sì che più volte per perduta si tenne, entrò finalmente nell' Atlantico, e indi a parecchi dì, come a Dio piacque, pervenne appresso ad un'isola, in cui si dispose di pigliar terra, se si potesse. Ma non sapendo essi dove si fossero, nè bastando loro l'animo di avventurarsi ad una contrada del tutto sconosciuta, si pensarono di mandare innanzi tratto due di loro, i quali pienamente s'informassero delle condizioni e dello stato dell'isola, e vedessero quello che fosse da fare. I due, che furono deputati dalla sorte, con balestra e bene armati montarono sopra una barchetta, e dato dei remi in acqua, si accostarono a quella piaggia dell'isola, che dichinando con dolce pendio, offriva più facile accesso a coloro, che vi volessero con sottil legnetto approdare.","NO"
"Vallauri_Tommaso-Novelle-1864","Vallauri Tommaso","Novelle","1864","Quivi smontando, poichè si furono alquanto dentro l'isola avanzati, molto a prima giunta si maravigliarono di non udir suono di voce umana, e di non abbattersi in alcuna traccia di umani abitatori. E quando videro qua e là mandre di bufali, di buoi, di cavalli, e di giovenche, come meglio piaceva loro, andarsene pascolando senza alcun correggimento di pastore; e da una parte uscir daini e cavriuoli, d'altra correr lepri, ed oltre a questi altre diverse selvaggine, vaganti a loro posta e senza alcun sospetto; e videro infine innumerevoli stormi di uccelli, che empievano l'aere dei loro canti diversi; di leggeri si persuasero, che mai prima d'allora non fossero colà penetrati uomini ad infrenare e distruggere quegli animali, che mostravano di godere della naturale loro libertà. Reputandosi adunque in gran ventura l'essere capitati finalmente in una terra, in cui potevano condursi ad abitare senza alcun contrasto, e starsi in vita assai riposata, se ne tornarono un bel mattino alle navi, annunziando ai compagni, come la fortuna gli avrebbe in breve ristorati e della patria perduta e degli assanni patiti nella lunga e faticosa navigazione.","NO"
"Vallauri_Tommaso-Novelle-1864","Vallauri Tommaso","Novelle","1864","E poichè ebbero ordinatamente raccontato quello che avevano veduto, e lodato principalmente l'incredibile copia di mansueti animali, di cui si sarebbero senza difficoità impadroniti, per essere l'isola vuota di abitatori ragionevoli, confortarono i compagni a voler di presente approdare a quella contrada fortunata. Un'insolita gioia rasserenò il volto di quei naviganti; e tutti, all'isola, gridarono, all'isola. E volgendo alla terra desiderata le prore, e dispiegando le vele al vento, che poggiava in favore, in breve tempo furono giunti alla spiaggia.","NO"
"Vallauri_Tommaso-Novelle-1864","Vallauri Tommaso","Novelle","1864","Una squadra di giovani gittasi tosto sulla novella riva, impaziente di conoscere quei luoghi, non mai prima di quel tempo calcati da piedi umani. E mentre ciascuno andava, secondo che più gli era a grado, vagando, alcuni più esperti nel maneggio delle armi, adocchiate parecchie delle più belle giovenche, le stesero a terra. Altri sprigionando dalla selce alcune scintille, destarono un gran fuoco, e apprestarono abbondanti e pingui vivande, che riuscirono di squisito sapore a tutta la turba, sì per la eccellente qualità della carne, e sì per l'essersi già disusati da quei cibi nel lungo errar che avean fatto per lo mare.","NO"
"Vallauri_Tommaso-Novelle-1864","Vallauri Tommaso","Novelle","1864","Quando ebbero saziato la fame, essendo già vespro, ognuno diessi a cercare d'un sito dove potesse adagiare le stanche membra; e postisi a giacere sulla molle erbetta, sotto altissime piante, che stendevano ampiamente lor frondi, quivi durante la notte si ripo sarono. Come il giorno venne, estimando che convenisse di necessità scegliere tra loro alcuno, cui essi ubbidissero come maggiore, e a cui si appartenesse l'ordinare tutto ciò che faceva mestieri a ben governare quella moltitudine e procacciarle durevole e comoda stanza nell'isola, si convennero di nominar loro capo il nobile Loredano, e vollero che avesse titolo e dignità di Principe. Questi, stato già lor consigliere e guida nel lungo viaggio, erasi dimostrato assai umano e di benigno ingegno, e, secondo uom di mare, di sottili avvedimenti e di civil prudenza fornito.","NO"
"Vallauri_Tommaso-Novelle-1864","Vallauri Tommaso","Novelle","1864","Ora condiscendendo alle istanze dei compagni, ricevette l'uffizio e l'autorità, che spontaneamente eragli conferita, e dimostrò incontanente col fatto, quanto ei fosse degno del grado a cui lo avevano creato. E prima d'ogni altra cosa comando, che i più robusti ed aitanti della persona lavorassero di forza a tagliare di quelle piante, che ombreggiavano soverchiamente il suolo, e apprestassero il legname necessario pei futuri edifizi; altri scavassero fosse, calcinassero sassi, cuocessero mattoni, levassero in alto travi, drizzassero colonne. E questa maniera ciascun giorno tenendo, sì a questo fatto si studiavano, che non molto stante videro sorgere, come per incanto, le nuove mura che li dovevano albergare.","NO"
"Vallauri_Tommaso-Novelle-1864","Vallauri Tommaso","Novelle","1864","In questo mezzo altri andando dintorno per l'isola, si scontrarono in un fiume, le cui arene luccicanti per mille particelle d'oro che vi erano frammiste, fornirono loro un sicuro indizio delle preziose miniere, che quella terra doveva chiudere nel suo seno. Di che non èa dire, quanto si sieno rallegrati quei nuovi isolani; veggendo, come la natura avesse profuso in quella spiaggia i suoi tesori, e ben augurando dello avvenire, che il cielo pareva loro aver riserbato. Ed acciocchè io non vada raccontando ogni particolarità, egli non si compiè il terzo anno dal dì del loro arrivo nell'isola, che fu edificata una città di conveniente ampiezza, e a cui posero il nome di Nuova Aquileia, per rimembranza dell' Aquileia, che avevano abbandonata in Italia.","NO"
"Vallauri_Tommaso-Novelle-1864","Vallauri Tommaso","Novelle","1864","E siccome nella carovana, partita dalla Venezia, erano d'ogni maniera artigiani, e persone colte secondo quei tempi, sacerdoti, uomini di lettere, medici, giurisconsulti, architelti; così non passò lungo tempo che la nuova città videsi fornita di tuttociò, che ad un ben ordinato vivere civile si appartiene. Già udivasi per le vie il rumore delle sonanti officine, e il cigolio dei carri; già molti erano procacciauti in atto di mercatanzia, e per le piazze e nei fondachi stavano esposti i frutti, che in copia la natura produce; già le invenzioni dell'arte e i lavori dell'industria somministravano ai cittadini quanto è richiesto ai comodi, non che ai bisogni della vita. E, come è la natura degli uomini, già la presente prosperità e larghezza di ogni cosa, derivata in gran parte da una giusta distribuzione di quel fertilissimo contado, avea loro tratto della mente il luogo natio, la perdita dei congiunti, i disagi sofferti; e ognuno avea rivolto pur l'animo suo alla patria novella, e a migliorare, quanto poteva, la nuova sua condizione.","NO"
"Vallauri_Tommaso-Novelle-1864","Vallauri Tommaso","Novelle","1864","Nè il valente Loredano, in mezzo al crescere incessante dell'universale ben essere degli Aquileiani, aveva dimenticato quelle parti, che nel reggimento di una città sono più importanti; - vo' dire la cura della religione, della morale, e il buon ordinamento degli studi e della coltura della gioventù. E fin d'allora quando fu disegnato l'ordine e il modo come si dovesse edificare la nuova città, egli avea provveduto che un magnifico tempio s'innalzasse presso alla maggior piazza, rimpetto al palagio del consiglio del Comune; volendo con ciò significare, come gli uomini, a voler bene indirizzare le cose loro, non debbano mai torcere lo sguardo da quel Dio, che è detto il fonte della sapienza. Il qual tempio fu dedicato a Cristo Salvatore e alla Immacolata Vergine, madre di lui.","NO"
"Vallauri_Tommaso-Novelle-1864","Vallauri Tommaso","Novelle","1864","Or volle la buona fortuna di quella colonia, che i sacerdoti, i diaconi, e gli altri insigniti di ordini sacri, i quali avevano cercato scampo sulle navi, fossero capitanati da un santo Vescovo e molto savio di scrittura, sfuggito, come loro, alle stragi degli Unni. Il savio Principe pregò quest'uomo di Dio, che gli dovesse piacere di governare nell' isola le cose della religione. E questi, una domenica mattina, uscito dal suo palagio col chericato e colle croci innanzi, e seguendo tutto il popolo della città, uomini e donne, con grandissima festa e solennità recossi cantando al nuovo tempio, da lui prima già consecrato secondo i riti della cattolica Chiesa.","NO"
"Vallauri_Tommaso-Novelle-1864","Vallauri Tommaso","Novelle","1864","Or quivi pervenuto, gettossi in orazione, e compiuta quella si levò, e salito sul pergamo, ai numerosi uditori, che pendevano dalle sue labbra, disse primamente qual debito avessero di ringraziare con divoto cuore il benignissimo Iddio, che scampandoli, per la sua santa misericordia, alla ferocia di un barbaro conquistatore, per mezzo a gravi pericoli aveali felicemente guidati ad una contrada infino allora sconosciuta, e copiosa di tutti i beni che si possono dagli uomini desiderare. Poscia con grande zelo e fervore infiammolli all' esercizio di tutte le cristiane virtù, e ad essere divoti della Vergine Maria, per le cui mani, al dire di santissimi uomini, sogliono passare le grazie, che Domeneddio degnasi concedere ai mortali, che con pura mente le domandano. Confortolli a non turbar mai la pace e la concordia della nuova città; a starsene uniti in ispirito col Romano Pontefice, che dovevano tenere per loro capo spirituale, benchè fossero da lui disgiunti per tanto spazio di cielo e di mare.","NO"
"Vallauri_Tommaso-Novelle-1864","Vallauri Tommaso","Novelle","1864","Finalmente raccomandò loro di serbar fede all'ottimo Principe, che all' onore di Dio e all' utile comune riguardando, con tutto lo studio s'ingegnava di ben meritare del suo popolo. Queste gravi ed assennate parole, avvalorate dai santi costumi e dalla canizie del venerando prelato, discesero profondamente nel petto degli uditori; e furono come un secondissimo seme, che fruttificò poscia largamente nei ben disposti animi di quegli isolani. E se alcuni vi erano tra loro, a cui bisognassero altri argomenti per accenderli a virtuosamente adoperare; a costoro provvide opportunamente il prudentissimo Principe con un ben considerato codice di leggi.","NO"
"Vallauri_Tommaso-Novelle-1864","Vallauri Tommaso","Novelle","1864","Per questo volle guarentita, colle più solenni cautele, la libertà e la sicurezza dei cittadini; e costituì rigidissime pene a coloro, che offendessero altrui nella persona o nelle sostanze; nominó un corpo di amministratori, che dovessero soprantendere al governo di tutta l'isola; creò un Magistrato, che avesse il carico di conoscere di ogni maniera di delitti e di tutte le controversie che sorgessero tra i cittadini; sì veramente, che ciascuno avesse facoltà di richiamarsi al Principe, qualunque volta si stimasse offeso dalle sentenze dei giudici. E per questo effetto ordind, che certi di della settimana a tutti i cittadini fosse libera l' andata al suo palagio, per esporgli i loro desidert e le loro domande. Volendo poi provvedere non solo alla prosperità dei presenti, ma eziandio a quella degli avvenire, scelse cinque dei più colti e riputati cittadini, i quali dovessero presiedere agli studi.","NO"
"Vallauri_Tommaso-Novelle-1864","Vallauri Tommaso","Novelle","1864","Al nobile e importante uffizio di maestri ei volle eletti non meno i laici che i cherici, purchè fossero di conosciuta probità e di purgati costumi; saviamente estimando, che a rendere profittevole l'insegnamento, non meno che l'ingegno e la dottrina, occorresse la santità dello insegnante. Comandò che ad ogni classe di cittadini fosse aperto egualmente l'adito alle scuole, perciocchè non di rado i cieli concedono al povero quella scintilla che negano a colui, il quale nasce fra gli agi di ricca e chiara famiglia. Nella scuole vietò sopra ogni altra cosa il soverchio delle materie da studiarsi: di che vuolsi a lui dare gran lode.","NO"
"Vallauri_Tommaso-Novelle-1864","Vallauri Tommaso","Novelle","1864","Imperciocchè la moltiplicità delle cose insegnate non si scompagna mai della leggerezza degli studi; e questa genera l'ignorante arroganza, madre feconda di gravi sciagure agli uomini. Raccomandò molto caldamente la severità degli esami, senza di cui la scuola diventa un ritrovo di scioperati, che volgono a strazio del maestro la sua inopportuna indulgenza. Negli studi superiori non fu omesso l'insegnamento di nessuna di quelle scienze che rispondevano ai bisogni di quella età; e, qual conveniente preparamento ad esse, fu ordinato lo studio degli scrittori greci e latini, tanto sacri quanto profani; i cui codici recati in troppo scarsa quantità nell' isola, furono in breve moltiplicati da buon numero di amanuensi, a ciò deputati per sapiente provvedimento dei Cinque, che erano sopra la pubblica istruzione.","NO"
"Vallauri_Tommaso-Novelle-1864","Vallauri Tommaso","Novelle","1864","Gettate a questo modo le basi dei futuri destini dell'isola, il buon Principe fu consolato di veder prosperare maravigliosamente gli ordini da sè posti, e moltiplicarsi il popolo siffattamente che, lui ancora vivente, essendo divenuta angusta la cerchia della città, dovettero edificare alquanti sobborghi. Nè questi anco bastando, sorsero coll' andar del tempo qua e là per l'isola altre minori città e molti villaggi; sicchè quella contrada, un dì vuota affatto di abitatori, alcuni secoli di poi offriva l'aspetto di un ricco e floridissimo regno. Della quale prosperità due furono le principalissime cagioni.","NO"
"Vallauri_Tommaso-Novelle-1864","Vallauri Tommaso","Novelle","1864","L'una fu il continuarsi che fece la signoria dell' isola nei discendenti di Loredano, i quali, tramandando di padre in figlio la giustizia, la clemenza e le altre virtù del fondatore della dinastia, governarono paternamente quei popoli; e seguendo una lodevole via di mezzo, si tennero egualmente lontani dal soverchio affetto alle viete istituzioni, e dalla inconsiderata smania di ammodernare. L'altra fu l'amore, che gli Aquileiani portavano grande all' isola; donde nacque, che mai non si posero in cuore di avventurarsi a lunghi e pericolosi viaggi per cercare altre contrade, e portar fuori l'oro, l'argento ed il ferro, di cui era gran copia nell'isola. A questo si aggiunge, che Vasco Gama e Cristoforo Colombo, e gli altri audaci navigatori, che di tempo in tempo andarono scorrendo i mari per iscuoprire nuove terre abitabili, sempre si tennero lungi dalla Nuova Aquileia, perchè erano persuasi, che in quella parte del 1 l'oceano non fossero che ermi e nudi scogli, nei quali nè uomini nè bestie avessero modo di abitare.","NO"
"Vallauri_Tommaso-Novelle-1864","Vallauri Tommaso","Novelle","1864","Per la qual cosa gli Aquileiani ignorati nel mondo, non vessati da guerre esterne, non travagliati da intestine discordie, non mai * stremati da pestilenze, in mezzo all'abbondanza di ogni cosa, giungevano tranquilli e rubizzi infino alla più tarda vecchiezza. Ed erano passati forse tredici secoli, dappoichè i loro progenitori si erano riparati nell'isola. Già intorno ai primi abitatori di quelle spiagge non durava che una debole tradizione, travisata, come accade, da molte favole.","NO"
"Vallauri_Tommaso-Novelle-1864","Vallauri Tommaso","Novelle","1864","Già i poeti nei loro canti avevano celebrato a loro modo quelle prime origini, e correvano per le mani del popolo alcune leggende, che levavano a cielo imprese ed eroi, non consentiti certamente da una critica sagace e prudente. Non mancava tuttavia qualche storico, il quale col mezzo di congetture, confortate da antichissimi documenti, era in parte riuscito a scoprire il vero per entro alle tenebre delle passate età. E, come avviene tra i popoli colti, avevano anche gli Aquileiani una compiuta storia nazionale, che segnava il crescere della loro civiltà, e rendeva il dovuto onore ai Principi ed agli uomini insigni per ingegno o per virtù, che avessero recato giovamento o lustro alla patria.","NO"
"Vallauri_Tommaso-Novelle-1864","Vallauri Tommaso","Novelle","1864","Questo poi era principalmente notabile nella storia dell'isola, che da essa appariva manifestamente, quanta influenza a vesse avuto nelle prospere condizioni di quel popolo la cattolica religione, rispettata e protetta dai Principi, non quale stromento atto a rassodare il loro potere; ma come mezzo efficacissimo di incivilimento, come freno al mal fare, sprone alla virtù, conforto ai buoni, spavento salutare ai tristi, ai quali, anco sfuggiti alla spada della giustizia umana, non resta alcuna speranza di sottrarsi alla vendetta del cielo. Mentre nell' isola erano le cose in questi termini, avvenne, che in sul finire del secolo scorso, un dì del mese di luglio, verso il levar del sole, fecesi udire agli Aquileiani un gran rimbombo. Era un salva di cannonate, il cui fragore, non mai prima sentito, maraviglia ad un'ora e spavento mise nell'animo di tutti i cittadini.","NO"
"Vallauri_Tommaso-Novelle-1864","Vallauri Tommaso","Novelle","1864","Molti prestamente furono al mare per veder che ciò fosse. E in tanto tumulto e discorrimento di popolo, in mezzo al reiterarsi delle esplosioni, ecco offrirsi allo sguardo degli Aquileiani un gran legno, donde escono, insieme coi fragorosi colpi, spaventevoli globi di fiamme e di fumo. Mentre tutti pieni di stupore stavano aspettando a che la cosa dovesse riuscire, cinque di coloro, che erano sopra coverta, entrati in un paliscalmo e aiutati dal mare, in poco d'ora alla spiaggia afferrarono, facendo sventolare un bianco drappo.","NO"
"Vallauri_Tommaso-Novelle-1864","Vallauri Tommaso","Novelle","1864","Ai quali fattosi incontro Lucillo, uomo attempato, appo cui era quell' anno il sommo maestrato degli Aquileiani, parlando latino sì li domanda:. - Figliuoli, chi siete voi? donde venite?","NO"
"Vallauri_Tommaso-Novelle-1864","Vallauri Tommaso","Novelle","1864","che andate per queste spiagge cercando? * Al quale il banderaio risponde sgrammaticando ed in rozza lingua latina : Noi siamo italiani di nascita, di professione Calandrini e veniamo dalle parti di Lombardia, guidati dal Gran Cucù, per recare a lume di civiltà quelle genti, che vissute insino ad ora ignote agli Europei, si giacessero per avventura nelle tenebre della ignoranza. Si rallegrarono molto quegl' isolani all' udire il nome d'Italia, che ricordava la patria dei loro progenitori; nè sapendo indovinare qual fosse l'arte, che costoro esercitavano: Che significa, di grazia, ripigliò Lucillo, questo sconosciuto nome di Calandrini?","NO"
"Vallauri_Tommaso-Novelle-1864","Vallauri Tommaso","Novelle","1864","Sono i Caladrini, rispose continuando a sgrammaticare il banderaio, un sodalizio, che avversando gl' inutili studi dell' antichità, insegna un metodo più facile e nuovo di educare gli uomini. Dimmi ancora, pregoti, che suona codesto titolo di Gran Cucù? Il Gran Cucù è il nostro sommo maestro e duce, che primo introdusse nel mondo la scienza nuova dello educare.","NO"
"Vallauri_Tommaso-Novelle-1864","Vallauri Tommaso","Novelle","1864","Ingegnoso eccitatore degli addormentati ingegni, ei muta le gravi e noiose lezioni della scuola in leggieri e dilettevoli balocchi puerili, e insegnando molte e diverse cose ad un tempo, adesca gli studiosi colla varietà, ne dirozza in poco d'ora le menti, ne raddrizza il giudizio, e gl'ignoranti fa subitamente dotti e sapienti. Mirabile cosa è questa, che tu dici. Ma volentieri vorrei sapere, con quali arti il Gran Cucù riesca a codeste maraviglie che io odo.","NO"
"Vallauri_Tommaso-Novelle-1864","Vallauri Tommaso","Novelle","1864","- Lungo troppo e difficile per me sarebbe a mostrare le particolarità del magistero di lui. Ma dove voi vogliate, la vostra buona mercè, accoglierci nell'isola vostra, sì io spero, che udirete dalla sua bocca non solo ciò che tu mi domandi, ma molto più che non sapresti forse desiderare. Calandrini miei, voi siate i ben venuti; se avete animo di divenire Aquileiani, ed a noi fia molto a grado.","NO"
"Vallauri_Tommaso-Novelle-1864","Vallauri Tommaso","Novelle","1864","Sono gli uomini così fatti da natura, che le nuove cose facilmente li colpiscono, e sovente gl' ingannano. Non è quindi da maravigliare, se la colonia: dei Calandrini trovò lieta e onesta accoglienza nell'isola, e se gli Aquileiani coi nuovi ospiti volentieri si dimesticarono, e fecero loro le più generose profferte. Ma il Gran Cucù, che astuto uomo era, e stimava che sia gran senno a giovarsi della opportunità, quando la fortuna la para davanti altrui, subito seco medesimo disse: che so io?","YES"
"Vallauri_Tommaso-Novelle-1864","Vallauri Tommaso","Novelle","1864","Questo è terreno da' ferri miei. In quest' isola è dovizia di ogni ben di Dio. Chi starebbe meglio di me, se una buona parte di queste ricchezze fosse mia!","YES"
"Vallauri_Tommaso-Novelle-1864","Vallauri Tommaso","Novelle","1864","Gli abitanti semplici e non per anco scaltriti dei casi di questo mondo non si sapranno tanto schermire, che non diano nella ragna. Questa fia degna stanza dei miei Calandrini; questo fia il mio regno. Poichè ho così propizia la fortuna, osiamo.","YES"
"Vallauri_Tommaso-Novelle-1864","Vallauri Tommaso","Novelle","1864","Basterammi l'incominciare; il resto verrà da sè. Come il Gran Cucù avea disegnato, così fece. Non appena videsi il destro, avuti a sè alcuni dei suoi più fidi, fe' dar voce, che in un giorno determinato egli avrebbe inaugurato una serie di lezioni intorno ad un nuovo suo metodo di educare.","NO"
"Vallauri_Tommaso-Novelle-1864","Vallauri Tommaso","Novelle","1864","Furono appiccati sui canti delle vie grandi cartelloni, che invitavano gli Aquileiani all' orazione proemiale. Ne furono anco inviati avvisi per tutte le altre città e pei villaggi dell'isola. E come disposto avea, venuto il giorno a ciò stabilito, il Gran Cucù, salito sur una cattedra, fatta a bello studio collocare in capo della maggior piazza, in mezzo all' universale aspettazione, prese a leggere il seguente discorso, che è stato volgarizzato liberamente dal barbaro originale latino.","NO"
"Vallauri_Tommaso-Novelle-1864","Vallauri Tommaso","Novelle","1864","Signori e donne ! Ben so, che non pochi di voi si maraviglierano certamente, che io, del tutto sconosciuto in quest'isola, sia ardito di rizzar cattedra, e farla da maestro, quando fra voi abbondano gli uomini valorosi, che seppero darvi buone leggi ed utili istituzioni, donde nacque in prima, e crebbe collo scorrere degli anni il fiorire di questa felicissima contrada. Ma svanirà, credo, la vostra maraviglia, quando piacciavi considerare, che io, partito da lontane terre, rischiarate, già è gran tempo, dalla luce del progresso, e approdato co'miei compagni a queste spiagge contra ogni aspettazione e per manifesta volontà del cielo, posso accrescere in qualche parte la vostra felicità, additandovi nobili trovati dell' umano ingegno, annunziandovi di molti veri, che voi, per essere vissuti sempre divisi dalle altre parti del mondo, non poteste insino ad ora conoscere.","NO"
"Vallauri_Tommaso-Novelle-1864","Vallauri Tommaso","Novelle","1864","Che se ciascuna delle umane generazioni suole trasmettere a quella che le tien dietro, le sue invenzioni, quasi altrettante fiaccole, atte a diradare le tenebre, che ascondono la via segnata alla umanità, ognuno di voi comprende leggermente, qual tesoro io possa recare all' isola, comu 1 nicandovi le scoperte, che pel corso di tredici secoli giovarono a rendere la vita dei mortali più desiderabile e gioconda. Ma per ristringere dentro ad alcun termine questo mio primo ragionamento, non entrerò ora a discorrere del materiale progresso, derivato dalla coltura delle scienze fisiche, e starò contento a toccare brevemente di un nuovo metodo di educazione, con cui potrete levarvi molto agevolmente all' altezza delle più felici nazioni del mondo. Già fin dai più lontani tempi prese piede il mal vezzo di educare i fanciulli, mettendo loro tra le mani gli scrittori greci e latini.","NO"
"Vallauri_Tommaso-Novelle-1864","Vallauri Tommaso","Novelle","1864","Grande, funesto errore, o signori, che nocque infino ad ora, più che altri non crede, alle umane generazioni; sì perchè lo studio delle lingue antiche è troppo duro e difficile esercizio per quelle tenere menti, e sì perchè gittasi il tempo nello imparare leggi, religione, istituzioni, che non sono le nostre, e non riescono che a vana pompa di boriosi saccenti. E, che è peggio, si guidano i giovani a velenose sorgenti, affinchè vi bevano a pieni sorsi il mal costume ed una sapienza del tutto pagana. Ma che dico io sapienza?","YES"
"Vallauri_Tommaso-Novelle-1864","Vallauri Tommaso","Novelle","1864","Non è, o signori, (non l'abbiano a male gli antichi ed i novelli maestri) non è sapienza quella che si attinge ai torbidi fonti dei classici greci e romani, i quali o sono pieni di canore ciance o di pericolosi eccitamenti alle più sfrenate passioni. E, a tacere dei greci, quale havvi fra gli antichi scrittori romani che possa svolgersi senza rischio da un giovane ? Ditemi, vi prego, uditori, quali lezioni avranno i figliuoli vostri da un Lucrezio?","NO"
"Vallauri_Tommaso-Novelle-1864","Vallauri Tommaso","Novelle","1864","Lezioni di un assurdo deismo, e di uno sconfortante materialismo. Che cosa troveranno essi nelle opere del tanto celebrato Cicerone ? un soverchio di ambizione, una vanità, un'avidità di gloria, che muovono a nausea, un turpe abbattimento d'animo nei pericoli, un'accolta di ventose frasi, una gonfiezza più che asiatica.","NO"
"Vallauri_Tommaso-Novelle-1864","Vallauri Tommaso","Novelle","1864","Che appareranno da quel Virgilio, di cui i pedanti non rifinano di lodare l'eleganza e i santi costumi? Impareranno a mancare della data fede col pretesto degli Dei, e a macchiarsi di una smaccata adulazione per venire nella grazia dei potenti. Che cosa insegnerà ai vostri giovani il sublime, l'inarrivabile Orazio?","YES"
"Vallauri_Tommaso-Novelle-1864","Vallauri Tommaso","Novelle","1864","Insegnerà loro a gittare a terra le armi, quando sul campo dell'onore si dovrebbe difendere col proprio sangue la patria dai tiranni; insegnerà loro la morale di Epicuro, che abbassa l'uomo al truogolo del porco. Qual frutto ricaveranno da un Tibullo, da un Ovidio, da un Marziale, da un Petronio? Apprenderanno (Dio vel perdoni) ad avvoltolarsi nel fango della libidine, che sfiora la gioventù, rende inerte la virilità, schifosa la vecchiezza.","YES"
"Vallauri_Tommaso-Novelle-1864","Vallauri Tommaso","Novelle","1864","Quali precetti infine daranno agli studiosi di latino un Livio, un Tacito, un Velleio Patercolo, che pur suonano sulle labbra di tutti, siccome maestri di civile prudenza? Daranno precetti di quella feroce ambizione, che spinge i figliuoli a calpestare il cadavere del padre; il padre a bruttarsi le mani nel sangue dei figliuoli; i cittadini a sbranarsi tra loro, quali fiere nei boschi; daranno precetti di quella ambizione, che rapina l'altrui, che abbatte le più fiorenti città, e inciela stoltamente i tiranni. Or vedete oggimai voi.","NO"
"Vallauri_Tommaso-Novelle-1864","Vallauri Tommaso","Novelle","1864","Io, per me, tutto aperto vi dico, o signori, che basterebbe a farmi odiare codesti storici romani il sapere, che alla costoro scuola educossi uno scrittore italiano, a voi finora sconosciuto, e che noi chiamiamo pel nome di Niccolò Macchiavelli; nome nefasto, che passò in proverbio in tutta la colta Europa a voler significare arti volpine, artifizio, frode ed inganno. Ma intendete sanamente, o signori. Non vorrei, che voi forse credeste, che il mio sdegno, contra i predetti libri, e spezialmente contra le opere del Macchiavelli, derivi dal conoscerne il contenuto.","NO"
"Vallauri_Tommaso-Novelle-1864","Vallauri Tommaso","Novelle","1864","Cristo mi guardi dallo appressare mai le caste mie labbra a vasi ripieni di tanta sozzura! Di opere così detestabili non conosco per mia somma ventura che il titolo e l'indice. Ne so nondimeno tanto che basti per parlarvene maestrevolmente da questo luogo.","NO"
"Vallauri_Tommaso-Novelle-1864","Vallauri Tommaso","Novelle","1864","Ma saranno forse alcuni, che diranno: Or quai volumi dovrem noi sostituire alle opere dei classici latini? Con quali altri esercizi si dovranno dirozzare le nostre menti? Lodato sia Iddio, se io non so proporre assai miglior soggetto ai vostri studi.","NO"
"Vallauri_Tommaso-Novelle-1864","Vallauri Tommaso","Novelle","1864","Ma questo, o signori, fia P'argomento, che svolgerò ampiamente in parecchie mie lezioni. Per quest'oggi; recando in poche parole il mio concetto, tanto vi dico, che lasciato da un canto lo stantío classicume dei Greci e dei Romani, e'vi conviene studiare la lingua italiana che voi potete chiamare materna, perchè parlata in quella terra, donde traete l'origin vostra. Voi l'apprenderete da me e da' miei compagni molto leggermente.","NO"
"Vallauri_Tommaso-Novelle-1864","Vallauri Tommaso","Novelle","1864","E senza faticarvi poi nella lettura dei classici italiani (molti de' quali furono servili imitatori dei latini), basteravvi imparare qualche verso di un certo Dante Alighieri, per 7 seguire l'andazzo dei tempi. Del resto, o signori, il principale, e quasi direi, il solo studio vostro, aritmetica vuol essere, geometria vuol essere, e sovratutto nomenclatura. Nè senza ragione, o Aquileiani, io vi conforto caldamente allo studio della nomenclatura, che è come il perno, su cui tutta si regge la coltura degli uomini, e che pur troppo fu infino ad ora universalmente trascurata.","NO"
"Vallauri_Tommaso-Novelle-1864","Vallauri Tommaso","Novelle","1864","Di vero, uditori, ditemi, se vi piace, quanti fra voi, tenendo fra le mani un fiore, sanno additarinene il calice, i petali, i pistilli, il polline? Quanti fra voi conoscono il nome delle varie parti, di cui si compone il vostro corpo, dei tanti animali, onde è popolata la terra, degli infiniti istromenti, de' quali si giovano le arti e le scienze? Or ben vedete, che l'ignorare i nomi delle cose più volgari, è appunto un essere perpetuamente fanciulli.","NO"
"Vallauri_Tommaso-Novelle-1864","Vallauri Tommaso","Novelle","1864","Nè siavi già chi tema, che senza lo studio dei classici antichi, altri non riesca a ben parlare o a scrivere forbitamente. A codesto rancidume voi surrogherete con miglior frutto alquanti manuali che io recai con meco dal continente europeo. Ben vi so dire, che da questi imparerete assai più che dal classicume greco e romano!","NO"
"Vallauri_Tommaso-Novelle-1864","Vallauri Tommaso","Novelle","1864","Stando così la bisogna, onorandi signori miei, voi ingegnosi, voi accorti, come son tutti gli uomini di razza pelasgica, vorrete, spero, giovarvi della ventura che Dio vi manda. Voi savi nelle altre cose, vorrete essere anco in questa, lasciandovi reggere ai miei consigli, che altro fine non si propongono, che la vostra piena felicità; siccome mi confido di dimostrarvi nel seguito de' miei ragionamenti. Incontanente che il Gran Cucù ebbe finito di parlare, i suoi Calandrini, i quali si erano sparsi qua e là fra gli affollati uditori, levarono un concerto di applausi, e vincendo poscia la modesta ritrosía dell'oratore, pubblicarono con un loro torchio tipografico molti esemplari di questo discorso, degno (secondo che essi ad una voce gridavano) di altissimo encomio.","NO"
"Vallauri_Tommaso-Novelle-1864","Vallauri Tommaso","Novelle","1864","E fu questo il primo segno, che videro gli Aquileiani del nuovo trovato del Guttemberg. Ora tra per la novità del fatto, e per le arti dei Calandrini, i quali con ogni sollecitudine si davano atterno, e usavano molto coi cittadini di maggior seguito, il discorso stampato fu in breve disseminato per la città. E come non mancano mai i goccioloni, che sono facilmente accalappiati dai furbi, e alcuni eziandio, per una cotale debolezza di natura, si lasciano ciecamente trascinare alla corrente; così sorsero in poco d'ora non pochi fautori delle opinioni del Gran Cucu; e i Calandrini, dato ordine ai fatti loro, tanto seppero cogli Aquileiani operare, che onorati e careggiati da tutta la città, incominciarono ad essere richiesti nei pubblici consigli, dove mostravano altrui la luna per lo sole.","NO"
"Vallauri_Tommaso-Novelle-1864","Vallauri Tommaso","Novelle","1864","Anzi la fortuna aiutatrice degli audaci aperse loro la via a salire là, dove in sulle prime non avevano forse sperato di poter pervenire. Alcuni mesi innanzi l'arrivo dei Calandrini, il Sovrano dell' isola iufermò a morte, lasciando un suo figliuolo senza più, di età forse di sette anni. Ora secondo le leggi del regno, a governare la cosa pubblica, durante la minore età del Principe, fu deputato un patrizio, uomo di mezzano ingegno e di alcune lettere, ma d'indole strana, ambizioso ed avidissimo di cose nuove, oltre ogni altro, che nell'isola fosse.","NO"
"Vallauri_Tommaso-Novelle-1864","Vallauri Tommaso","Novelle","1864","I Calandrini tosto gli furono intorno, e conosciutolo per ciò che egli era, senza mettere indugio al fatto, si gettarono alle adulazioni, e sì gli dimostrarono, come egli potesse rendere glorioso il suo nome con una profonda e radicale riforma degli studi. Non era al vanitoso patrizio bisogno di molte parole; perciocchè già coll' animo era a far quello, di che i Calandrini lo confortavano coi loro consigli. Per la qual cosa promulgò subitamente un nuovo codice di leggi scolastiche, con cui, vietato del tutto l'insegnamento del greco e del latino, e abolite le antiche discipline, che avevano insino a quei dì governato gli studi, si volse ad ammodernare tutte le parti della pubblica istruzione.","NO"
"Vallauri_Tommaso-Novelle-1864","Vallauri Tommaso","Novelle","1864","E primieramente nominò il Gran Cucù Veditor Generale delle scuole. Sotto di lui ordinò un determinato numero di Veditori Regionari, scelti dalla colonia dei Calandrini, i quali avessero il carico d'insegnare principalmente la lingua italiana, e di visitare, ciascuno alla sua volta, le scuole dell'isola. Comandò che i libri di testo per le scuole fossero : La chiave della scienza universale, I cento dialoghi, Il trattato della nomenclatura e Il libro delle definizioni.","NO"
"Vallauri_Tommaso-Novelle-1864","Vallauri Tommaso","Novelle","1864","A questi si aggiungessero poi quelle sole opere, che fossero approvate dal Veditor Generale. Quando il Gran Cucu si ebbe recato in mano il freno della pubblica istruzione, a baldanza di lui i Calandrini si diedero a procedere pettoruti, e ad innondare l' isola dei predetti libri di testo e di altri, che andavano di mano in mano abborracciando; nè guari tempo passò, che ebbero ben tirata la borsa e tutti si rimpannucciarono. E come veggiamo tutto il giorno avvenire, che quando gli uomini abbondano di ricchezze e di agi, sogliono desiderare fama ed onori; così i Calandrini, più che una canna vani, si pensarono di compilare un giornale, che trattando in ispezial modo di educazione e di cose scolastiche, facesse i più sperticati elogi dei loro libri, lodasse il nuovo indrizzo dato agli studi, e avvezzasse quegli isolani a riverire nel Gran Cucù il rigeneratore dell'isola, e nei Calandrini suoi sozi il fiore più eletto della moderna civiltà.","NO"
"Vallauri_Tommaso-Novelle-1864","Vallauri Tommaso","Novelle","1864","E così adoperando, ridussero a poco a poco in volgar motto, che il sapere non albergava altrove, che in casa i Calandrini. Vero è che non tutti gli Aquileiani sapevano acconciarsi a pensare ad un modo. Molti non si potevano tenere dal ridere di codesta nuova sapienza calandrinesca; ed alquanti eziandio vi erano, che levando animosamente la voce, gridavano, essere i Calandrini una generazione d' uomini avvezzi a piaggiare i potenti, per farsene scala a salire in alto; uomini mobili e leggieri riscontrare sempre il modo del procedere loro coi tempi, per aver sempre buona fortuna; uomini vuoti di dottrina e pieni di arroganza, presumere di sè ogni gran cosa, acciabattar libri insulsi, imporgli alle scuole, e trarne di grossi guadagni.","NO"
"Vallauri_Tommaso-Novelle-1864","Vallauri Tommaso","Novelle","1864","Con queste ed altre cosiffatte verità gli amanti dei buoni studi s'ingegnavano di scaltrire i loro concittadini: ma gli era fiato perso. I Calandrini spalleggiandosi l'un l'altro, si riparavano da questi assalti, e continuavano a reggere a loro posta quanto si riferiva alla pubblica istruzione. E con queste arti crebbe coll' andar degli anni la loro potenza in tanto, che non vacava uffizio nell'isola, il quale non fosse incontanente afferrato dai loro amici; sicchè potevasi con tutta verità affermare, che tutta l'isola fosse caduta nella signoria dei Calandrini.","NO"
"Vallauri_Tommaso-Novelle-1864","Vallauri Tommaso","Novelle","1864","E quasi come se non bastasse loro il possederla di fatto, mostrando tutto il dì quanto i Calandrini fossero benemeriti dell'isola per averle recato la luce del progresso, ottennero finalmente, che questa fosse chiamata la Bengodi dei Calandrini. Donde chiaramente si dimostra, che gli uomini si lasciano pigliare troppo agevolmente all'amo degli ammodernatori. E come già in Grecia i sofisti, ed in Italia i secentisti, spacciando lor novità, guastarono le arti e le lettere; così nell' isola di Bengodi la colonia dei Calandrini viziò, a memoria degli avoli nostri, la pubblica istruzione, spense nelle lettere il buon gusto, e riuscì pienamente nel suo intento di raggruzzolare molta pecunia; talchè potè ripetere col Gnatone terenziano: 10 Hoc novum est aucupium, e cantare con Ovidio: Aurea nunc vere sunt saecula.","NO"
"Vallauri_Tommaso-Novelle-1864","Vallauri Tommaso","Novelle","1864","NOTE 1 Maso rispose, che le più si trovavano in Berlinzone, terra dei Baschi, in una contrada, che si chiamava Bengodi, nella quale si legano le vigne con le salsicce, ed avevasi un'oca a denaio ed un papero giunta, ed eravi una montagna tutta di formaggio parmigiano grattuggiato, sopra la quale stavano genti, che niun'altra cosa facevano, che far maccheroni e raviuoli, e cuocerli in brodo di capponi, e poi li gittavano quindi giù, e chi più ne pigliava, più ne aveva. Boccaccio, Decam. VIII, 3.","NO"
"Vallauri_Tommaso-Novelle-1864","Vallauri Tommaso","Novelle","1864","Così fu chiamata quella pietra, che gli Alchimisti pretendevano di comporre, per mutare con essa tutti i metalli in oro. Sulla facciata di questo tempio leggevasi la seguente iscrizione: IN. HONOREN, VIRGINIA, MATTURIS AB ORIGINE LABIS NESCIAE * Cuiates estis?","NO"
"Vallauri_Tommaso-Novelle-1864","Vallauri Tommaso","Novelle","1864","quid quaeritis? * Questo discorso latino, stampato sul cominciare del secolo corrente in una Raccolta di opuscoletti, intitolata Amoenitates Litterariae, essendo venuto questi anni passati alle mani del Signor Abate Gaume, gli suggerì il disegno dell'opera sua: Lever rongeur des sociétés modernes, ou le paganisme dans l'éducation. Paris, Plon, 1851, in 8°.","NO"
"Vallauri_Tommaso-Novelle-1864","Vallauri Tommaso","Novelle","1864","Nella Chiesa di S. Croce in Firenze, vedesi sul monumento di Niccolò Macchiavelli la seguente epigrafe latina: TANTO NOMINI NVLLVM PAR. ELOGIVM Questo discorda un poco dal concetto, che il Gran Cucù dei Calandrini mostra di avere di questo sommo storico italiano, le cui opere confessa ingenuamente di non aver letto mai. Noi non crediamo pregio dell'opera il sentenziare intorno a queste discordi opinioni.","NO"
"Vallauri_Tommaso-Novelle-1864","Vallauri Tommaso","Novelle","1864","Ma il vero è, che tutti coloro, i quali studiarono il Segretario Fiorentino, si accordano a dire, che egli fu un solenne scrittore, un vero filosofo, un profondo conoscitore degli uomini, di cui seppe ritrarre l'indole con una meravigliosa verità. Omettendo qui di recare in mezzo l'autorità di moltissimi antichi e moderni, piacemi di riferire alcune parole, dette pur dianzi dal valoroso professore Giuseppe Ignazio Montanari ai professori insegnanti, adunati nella città di Rimini; « Noi vogliamo hiamare le muse.. alle forti e solenni scritture del Guicciardini, del Galilei e del Macchiavelli.....» 7 I versi dell' Alighieri, ai quali accenna il Gran Cucù dei Calandrini, sono probabilmente i seguenti: Ahi! Costantin di quanto mal fu matre Non la tua conversion, ma quella dote, Onde fu ricco il nostro Primo Patre !","NO"
"Vallauri_Tommaso-Novelle-1864","Vallauri Tommaso","Novelle","1864","Abbiamo intralasciato di volgarizzare le ultime parole di questo discorso del Gran Cucù dei Calandrini, che sono le seguenti: Plura alia haberem vobis dicere; sed non potestis capere modo.. Rechiamo in mezzo alquante definizioni, come saggio di questo Libro: « Che cosa è la barba? Barba chiamansi quei peli, che nascono sul mento agli uomini, spezialmente di bosco (si) Che cosa è il Latte?","NO"
"Vallauri_Tommaso-Novelle-1864","Vallauri Tommaso","Novelle","1864","- Il Latte è un liquido bianco che si spreme dalle poppe della vacca (sic) Che cosa sono le fave? Le fave sono quelle cose che stanno nel baccello, e che somigliano palline (sic) - Che cosa è l'uscio? L'uscio è un' apertura falta nel muro (sic).","NO"
"Vallauri_Tommaso-Novelle-1864","Vallauri Tommaso","Novelle","1864","10 Cf. TERENT. Eunuch.","NO"
"Vallauri_Tommaso-Novelle-1864","Vallauri Tommaso","Novelle","1864","II, 1, 16. LA MAESTRA DI SCUOLA NOVELLA VI. EURIP.","NO"
"Vallauri_Tommaso-Novelle-1864","Vallauri Tommaso","Novelle","1864","Hippol. V, 642-645. Non habeat matrona, tibi quae iuncta recumbit, Dicendi genus, aut curtum sermone rotato Torqueat enthymema, nec historias sciat omnes, Sed quaedam ex libris et non intelligat.","NO"
"Vallauri_Tommaso-Novelle-1864","Vallauri Tommaso","Novelle","1864","Odi Hanc ego quae repetit volvitque Palaemonis artem, Servata semper lege et ratione loquendi, Ignotosque mihi tenet antiquaria versus, Nec curanda viris opicae castigat amicae Verba. Soloecismum liceat fecisse marito. D.","NO"
"Vallauri_Tommaso-Novelle-1864","Vallauri Tommaso","Novelle","1864","I. JUVEN. Sat. VI, 448-456.","NO"
"Vallauri_Tommaso-Novelle-1864","Vallauri Tommaso","Novelle","1864","Il n'est pas bien honnête, et pour beaucoup de causes, Qu'une femme étudie et sache tant de choses. MOLIÈRE, Les femmes savantes 1, 7. In Torino, bella e popolosa città d'Italia, fu, non è ancora gran tempo, un calzolaio chiamato Gianni Pacciotto, figlio di un buon ortolano del vicino contado.","NO"
"Vallauri_Tommaso-Novelle-1864","Vallauri Tommaso","Novelle","1864","Fanciullo ancora il nostro Gianni era stato dal padre condotto in città, e allogato nella calzoleria di un tal mastro Tamagno, affinchè vi imparasse il mestiere. E recandosi ogni dì senza alcuna intermissione a bottega, e, quanto era lungo il giorno, mai non rimuovendosi dal deschetto, in pochi anni riuscì a tanta eccellenza, che era giudicato il miglior lavorante, che il Tamagno si avesse. Di che Gianni era venuto sommamente nella grazia del suo maestro, il quale poscia gli diede l'unica figlia in isposa, e morendo lasciollo erede di tutto l'avere di casa.","NO"
"Vallauri_Tommaso-Novelle-1864","Vallauri Tommaso","Novelle","1864","Con questo avviamento, e facendo sottilissime spese, måstro Pacciotto potè in pochi anni civanzarsi, e allevare la famigliuola, composta di due maschi e due femmine. Il figliuolo primogenito egli mise ad un fondaco di un merciaio suo compare, e si ritenne Perotto, il più giovane, per aiuto nella calzoleria. Delle due figlie, che eran nate ad un corpo, ed avean nome l'una Isotta, e l'altra Camilla, deputò la prima ai piccoli ser vigi della casa, se volle che Camilla, siccome più appariscente e di bella maniera, se ne stesse a bottega ad orlare le scarpe e ad accogliere gli avventori.","NO"
"Vallauri_Tommaso-Novelle-1864","Vallauri Tommaso","Novelle","1864","Già da qualche tempo la Camilla attendeva a siffatto uffizio con singolare soddisfazione del padre, che faceva di bene in meglio i fatti suoi. Nè recavale noia lo starsene rinchiusa tutta la settimana nel piccolo circuito della calzoleria; niun'altra consolazione avendo, che strebbiarsi e adornarsi il dì delle feste, per uscire colle amiche a sollazzo per la città e fuori. E appunto una domenica del mese di settembre ella se ne andava con una brigata di compagne a diporto pel viale, che riesce al Valentino, quand' ecco alle spalle una voce le grida: - Camilla, aspetta, aspetta.","NO"
"Vallauri_Tommaso-Novelle-1864","Vallauri Tommaso","Novelle","1864","Voltasi indietro, vede venirle incontro I'amica Marietta, figlia di Silvestro il falegname, che le fece gran festa. E senz' altro aspettare, Come stai, disse, o Marietta? Che facesti in tutto questo tempo, che io non ti vidi mai più?","NO"
"Vallauri_Tommaso-Novelle-1864","Vallauri Tommaso","Novelle","1864","1, Che di' tu mai, Camilla ? Non sai tu dunque niente dei casi miei? - Gnaffe, Marietta mia, niente io seppi dell'esser tuo da un anno in qua, che mi dicesti di voler andare di corto a Vercelli, in casa di tua zia.","NO"
"Vallauri_Tommaso-Novelle-1864","Vallauri Tommaso","Novelle","1864","Dopo la morte di quella buona donna di mia madre (che Dio la riposi), obbligata tutto il dì ad accudire alla bottega, io non me ne posso spiccare una spanna; nè vidi mai più alcuno de' tuoi. - Oh tu udirai cosa, la quale ti farà forse maravigliare. Il tutto dimmi.","YES"
"Vallauri_Tommaso-Novelle-1864","Vallauri Tommaso","Novelle","1864","Il. ti dirò. Come sai, nel mese di luglio dell' anno scorso, io mi recai a Vercelli, perzistarmene alcun giorno in casa la sorella di mio padre.","NO"
"Vallauri_Tommaso-Novelle-1864","Vallauri Tommaso","Novelle","1864","Ivi, in agosto, dovevasi aprire una scuola straordinaria di metodo per le allieve maestre. Volle il caso, che uno dei professori della detta scuola togliesse a pigione una cameretta da mia zia. Era egli un giovane prete, piccoletto della persona, il quale non portava il collare, nè la tonsura, nè altro segno del chericato; ed era molto assettatuzzo ed atteggevole.","NO"
"Vallauri_Tommaso-Novelle-1864","Vallauri Tommaso","Novelle","1864","In poco d'ora egli prese una stretta dimestichezza con noi, che volentieri gli facevamo onore; e soleva bene spesso, dopo il desinare, venirsene nella stanza, in cui mia zia ed io stavamo diversi lavorii facendo. Un dì, dopo avere, secondo la sua usanza, di molte cose ragionato, così mi venne dicendo: Marietta, oltre a quaranta fanciulle di questa città, o venute dai paesi circostanti, si propongono di usare alla nostra scuola. Vorreste voi perdere l'opportunità, che Dio vi manda, di ornare l'animo vostro di pellegrine cognizioni, e diventare, nello spazio di tre mesi, maestra di scuola ?","NO"
"Vallauri_Tommaso-Novelle-1864","Vallauri Tommaso","Novelle","1864","Se io ben veggio, parmi di ravvisare in voi una singolare attitudine ai nostri studi. Ed io a lui: Così avess' io, o signore, la naturale disposizione che voi credete! lo mi ci metterei coll'arco dell'osso.","NO"
"Vallauri_Tommaso-Novelle-1864","Vallauri Tommaso","Novelle","1864","Piacemi molto, Marietta, ciò che mi dite. Per certo, lustrissimo, non sarei mai stata ardita di aspirare a tanta ventura. Ma poichè voi vi degnate di confortarmi a questo passo, ed io me ne rimetto al vostro perspicacissimo giudizio, e a voi molto mi raccomando.","NO"
"Vallauri_Tommaso-Novelle-1864","Vallauri Tommaso","Novelle","1864","Mia zia cogliendo la palla al balzo, non mancò di rincalzare l'abatino. Demmo avviso al padre del nostro disegno; e così detto fatto, io mi ritrovai nella scuola in mezzo ad una brigata di vispe zitelle, e attorniata da lavagne, da mappamondi, da pallottolieri, da carte murali, e da figure geometriche d'ogni grandezza e d' ogni colore. O Camilla, gran bella cosa è il metodo!","YES"
"Vallauri_Tommaso-Novelle-1864","Vallauri Tommaso","Novelle","1864","E la dottrina di qualunque altro è tarda a comparazione di quella dei metodisti! In pochi giorni, senza disagio, e quasi baloccandoci, noi abbiamo studiato tutta l' aritmetica, infino alle tavole dei longaritmi; la geometria piena e solida; la botanica secondo il sistema di Lirneo: la geografia e la statistica; la storia antica e moderna; un po'di agricoltura, e spezialmente l'onologia; quella parte dell'igiene, che tratta dell'aria atmosferica e degli affluvii delle paludi, e per ultimo la lingua e la letteratura nazionale.1 Amica mia, tu mi fai strabiliare, quando odo tanto tesoro di dottrina, che tu raccogliesti in sì breve spazio. Camilla mia, ben ti ripeto, che grande e portentosa cosa è il metodo !","YES"
"Vallauri_Tommaso-Novelle-1864","Vallauri Tommaso","Novelle","1864","Esso ha virtù di infondere le cognizioni negli animi più restii allo studio. Il sapere, che un dì si acquistava con mille patimenti e con gran fatica, ora se ne viene a noi sotto l'aspetto più ridente e lusinghiero. Lo studiare è diventato per noi un trastullo, una vera ghiottornia.","NO"
"Vallauri_Tommaso-Novelle-1864","Vallauri Tommaso","Novelle","1864","Oh ben sono da compiangere i padri nostri, che non ebbero una tale e siffatta benedizione di Dio! Del resto, Camilla, a dirtela, come ad amica, in credenza, io ebbi più ventura che senno. Oltre le cose, che l'abate m'insegnava pubblicamente nella scuola, altre ancora me ne insinuava in privato.","NO"
"Vallauri_Tommaso-Novelle-1864","Vallauri Tommaso","Novelle","1864","Egli, l'ospite nostro, temendo della febbre autunnale, che suole infestare il contado vercellese per cagione delle praterie e delle risaie, sul far della notte non usciva mai di casa. E chiamatami con molta amorevolezza nella sua stanza, mi dava ogni sera una buona ripassata alle parti, studiate nell'andar del giorno; talchè io potei, a mio grande agio, cimentarmi a suo tempo all' esame, che sortì un esito, oltre ogni credere, felice. Una bella e singolare ventura ti è incontrata davvero!","YES"
"Vallauri_Tommaso-Novelle-1864","Vallauri Tommaso","Novelle","1864","Nè qui ebbe fine, o Camilla. Il giorno dopo che io avea sostenuto l'esame, trovandomi per avventura nella camera appresso a quella, dove era mia zia, udii che il professore pronunziava queste parole: La Marietta ha ingegno, ha studiato, ha bei modi, mi piace; io acconcerò assai bene i fatti suoi; lasciate far me. E non erano passati forse otto giorni dopo 'quella promessa, che per gli uffizi interposti dal grazioso professore, io ricevetti dall' Ispettor Generale l'annunzio della mia elezione a maestra in un ricco paesello della Lomellina, dove me ne stetti infino a ieri l'altro lodata, riverita e careggiata da tutti.","NO"
"Vallauri_Tommaso-Novelle-1864","Vallauri Tommaso","Novelle","1864","Mentre la Marietta raccontava queste sue avventure, pavoneggiandosi della sua dignità di maestra, la Camilla guatavala quasi fuori di sè. Parevale, che l' amica fosse del tutto mutata da quella che era stata un tempo. Trovava in lei maggior vivacità e grazia nello sguardo, nel ridere e nel moto di tutta la persona.","NO"
"Vallauri_Tommaso-Novelle-1864","Vallauri Tommaso","Novelle","1864","E sovratutto si maravigliava della insolita parlantina, che le dava una cotale aria di autorità sulle compagne, le quali stavano attente ad ascoltarla. Nè passarono inosservati gli abbigliamenti, con cui la maestra faceva bella mostra di sè; e lodò tra le altre cose un brillante incastonato in un bellissimo 1 anello, che essa diceva di aver ricevuto in dono. Verso sera le due amiche rientrarono per Porta Nuova in città, e salutatesi affettuosamente, si avviarono ciascuna alle lor case.","NO"
"Vallauri_Tommaso-Novelle-1864","Vallauri Tommaso","Novelle","1864","La Camilla stette durante la cena sopra pensiero. Coricatasi, cominciò a dare le più strane volte per lo letto; e alle cose udite dalla Marietta continuamente ripensando, non potè tutta notte prender sonno. La mattina vegnente per tempissimo levatasi, discese nella calzoleria; e al primo entrare, le sembrò di sentire un acre odore di cuoio, e un tanfo, che forte la noiava.","NO"
"Vallauri_Tommaso-Novelle-1864","Vallauri Tommaso","Novelle","1864","E volendo pur ricondursi all'usato lavorío dell' orlare le scarpe, aperto l'agoraio, tutti gli aghi le parvero scrunati o spuntati; talchè molto s'indugiò prima di avere infilato una gugliata. Datasi a cucire, a ogni tirata d'ago la seta si raggruppava, il soppunto riusciva disuguale, l'orlo si stilacciava, le forbici sbiasciavano. Vi hanno nella vita umana alcuni 4 giorni, in cui l' animo nostro si disgusta di tutto, e sente grave ciò che in prima gli era agevole a sopportare.","NO"
"Vallauri_Tommaso-Novelle-1864","Vallauri Tommaso","Novelle","1864","Le stesse persone un dì care e desiderate, ci riescono rincrescevoli e moleste. E pare, che andiamo cercando col fuscellino tutte le occasioni di sfogare il malumore, che ci travaglia. Cotali appunto scorsero per Camilla molte infelici e fastidiose giornate.","YES"
"Vallauri_Tommaso-Novelle-1864","Vallauri Tommaso","Novelle","1864","La quale, oltre il femminile costume, ambiziosa e vana, dopo essersi accontata coll'amica, in tanto desiderio erasi accesa di diventare maestra, che non credea tanto vivere, che a ciò potesse pervenire. Nè furono quei di casa i soli, che si avvidero del piglio cupo e dispettoso della giovane. Anche gli avventori, che altre volte ne avevano lodato i modi piacevoli e urbani, molto si maravigliavano al vederla bizzarra, spiacevole e ritrosa.","NO"
"Vallauri_Tommaso-Novelle-1864","Vallauri Tommaso","Novelle","1864","E primo di tutti il padre, che le voleva tutto il suo bene, notò in Camilla quello strano mutamento. Ma essendo Gianni, secondo uomo idiota, di grande sagacità e avvedutezza fornito, e sapendo quanto sia tenero e delicato il cuore delle fanciulle, si guardava ben bene dallo affliggere la figlia con rimbrotti o acerbe parole. E dando vista di non conoscere quello, che a tutti era palese, continuava a mostrarsele padre dolce e amoroso; sperando che ella dovesse di corto tornare tranquilla e serena.","NO"
"Vallauri_Tommaso-Novelle-1864","Vallauri Tommaso","Novelle","1864","Ma poichè vide scorrere l'un dopo l'altro i giorni, e durare, oltre il suo credere, questo nuovo contegno della figliuola; temendo per la salute di lei, preso tempo un dì, che era sola rimasta nella bottega, così le venne dicendo : - Camilla mia, tu sai quanto io ti ami, e come sempre io siami lodato di te, la quale (poichè mi fu tolto quel fior di virtù, che fu Annetta tua madre) sei diventata il perno di casa nostra, il sostegno delle mie fatiche. lo riconosco sovratutto il buon avviamento della nostra calzoleria dalla tua vigilanza, dalla tua operosità, e dall' esserti sempre dimostrata cortese e disinvolta cogli avventori. Ne occorre, che io ti dica, con quanta contentezza io miri nel tuo volto quell' aria di bontà, che ti rende l'idolo della nostra famiglia.","NO"
"Vallauri_Tommaso-Novelle-1864","Vallauri Tommaso","Novelle","1864","Se non che da alcun tempo in qua è parso a taluno, che il tuo aspetto sia divenuto men gaio. Si direbbe, che qualche doloroso pensiero ti travaglia. Vorrestu nascondere anche a tuo padre la cagione del tuo cruccio?","NO"
"Vallauri_Tommaso-Novelle-1864","Vallauri Tommaso","Novelle","1864","Io non sono ancora tanto innanzi negli anni, che io non mi ricordi di essere stato giovine; e so troppo bene quali e quante cure sovente si apprendono al cuore di una fanciulla in sui diciotto anni, quale tu sei. Deh! aprimi, o figlia, sinceramente l' animo tuo.","NO"
"Vallauri_Tommaso-Novelle-1864","Vallauri Tommaso","Novelle","1864","Di', di' sicuramente. Il più vivo desiderio di tuo padre è di ricondurre nel tuo seno l'antica tranquillità, e di renderti la Camilla lieta e festevole dei tempi passati. A queste affettuose parole la giovane recatasi alquanto in sè stessa, senza punto turbarsi, - Padre mio, rispose, da buona pezza 1 io conosco l' affetto grande, che voi mi portate.","NO"
"Vallauri_Tommaso-Novelle-1864","Vallauri Tommaso","Novelle","1864","E quando io non ne avessi avuto per lo addietro ben mille segni, me ne date ora una riprova nel modo amorevole, con cui paternamente vi studiate di confortarmi. E la vostra benevolenza (il vi dirò ingenuamente) giovò assai a rendermi men duro il colpo, che fortuna mi diede, privandomi di quella cara anima di mia madre. Io me ne vissi perciò, insino a questi dì passati, contenta dell' esser mio, ed a nient' altro intesa, che a rendere più profittevole il traffico di questa bottega, e ad accrescere il vantaggio della famiglia.","NO"
"Vallauri_Tommaso-Novelle-1864","Vallauri Tommaso","Novelle","1864","E questa contentezza mi sarebbe per avventura bastata tutto il tempo della vita, senza un accidente, che rivolse altrove i miei pensieri. Voi conoscete, o padre, la Marietta, figlia di vostro compar Silvestro. Or sapete, che è avvenuto di lei?","NO"
"Vallauri_Tommaso-Novelle-1864","Vallauri Tommaso","Novelle","1864","Tu vuoi raccontarmi qualche sventura della tua amica. Una delle solite scappate delle fanciulle imprudenti. Ben altro io vi vo' dire, o padre !","YES"
"Vallauri_Tommaso-Novelle-1864","Vallauri Tommaso","Novelle","1864","La Marietta è diventata una gran signora! Se la vedeste, non vi parrebbe più dessa! Che eleganza di vesti !","YES"
"Vallauri_Tommaso-Novelle-1864","Vallauri Tommaso","Novelle","1864","che modi! che portamento! Ho capito.","YES"
"Vallauri_Tommaso-Novelle-1864","Vallauri Tommaso","Novelle","1864","Un matrimonio inaspettato..... Non si tratta punto di matrimonio. La Marietta è, da un anno, maestra di scuola in un ricco villaggio, dove tutti vanno a gara nell'onorarla, vezzeggiarla, e farle i più bei presenti del mondo.","NO"
"Vallauri_Tommaso-Novelle-1864","Vallauri Tommaso","Novelle","1864","Ho veduto io con questi occhi nelle sue dita un anello, tanto prezioso, da disgradarne le gioie di qualunque gran dama. Or che è quello che tu dici? Il vero, o padre mio.","NO"
"Vallauri_Tommaso-Novelle-1864","Vallauri Tommaso","Novelle","1864","E pensare, che costei tanto era dolce di sale, che il buon ser Venanzio, già nostro comune maestro, disperava che ella imparasse leggere e scrivere e fare una ragione ! Or eccovi, o padre, il pensiero, che da alcuni giorni mi turba, e mi distorna dalle usate mie occupazioni. - Non, soggiunse Gianni, non dire così, figliuola mia.","NO"
"Vallauri_Tommaso-Novelle-1864","Vallauri Tommaso","Novelle","1864","Onesta cosa non è il portar invidia all' altrui felicità. L'invidia è pessimo di tutti i vizi, che rode il cuore e si divora il senno dell' invidioso. A me non incresce, o padre, della buona ventura dell'amica; la quale non che io diminuissi, ma accrescerei volentieri, quando io potessi.","NO"
"Vallauri_Tommaso-Novelle-1864","Vallauri Tommaso","Novelle","1864","Ma per aprirmi, poscia che il desiderate, francamente con voi, sì vi dico, che io mi sento di bastare a qualche cosa di meglio, che non è l'ago ed il fuso. E parmi di logorare assai male il mio tempo qui all'odore dello spago impeciato, in mezzo alle lesine e alle tanaglie, dove, coi miei diciotto anni, da niun' altra cosa mi veggo più avanti, che da sapere orlare una scarpa, e disputare cogli avvetori di una risolatura di stivali. E poichè nelle mie dita non istarebbe male una penna, non so perchè io me le debba ungere ed annerire colla concia del tomaio.","YES"
"Vallauri_Tommaso-Novelle-1864","Vallauri Tommaso","Novelle","1864","A che mirano, o Camilla, queste tue parole? - Mirano ad ottenere da voi, padre mio, che al riaprirsi delle lezioni di metodo, nel prossimo mese di novembre, consentiate, che io muti la bottega colla scuola. Io mi propongo di porre tutto l'animo mio allo studio; e in capo di dieci mesi, non più Camilla la cucitrice di scarpe; ma sarò la signora Pacciotto, maestra di scuola.","NO"
"Vallauri_Tommaso-Novelle-1864","Vallauri Tommaso","Novelle","1864","Nè temo io già di peccare in superbia e vanagloria. Perchè poi alla fine, che diamine avevano più di me e la Tancia di mastro Scoppino, e la Cinta di Giorgetto il fornaio, e la Giggina di Matteo il cappellaio, e quella scimunita della Pinotta nostra vicina, la quale in tre anni, che andò dalla crestaia, non aveva per anco imparato a fare una filza? Eppure tutte, nel giro di pochi mesi, le vedemmo diventare maestre di scuola, e buscarsi un buon soldo; quando prima col loro mestiere non guadagnavan da pagare pur l'acqua da lavarsi le mani !","YES"
"Vallauri_Tommaso-Novelle-1864","Vallauri Tommaso","Novelle","1864","Camilla, non ti pascere di vane speranze. Tutto ciò che riluce non è oro. Tu sei giovane; e la poca esperienza, che hai nelle cose del mondo, non ti ha ancora tanto aperto gli occhi, che tu non ti lasci ingannare alle apparenze.","NO"
"Vallauri_Tommaso-Novelle-1864","Vallauri Tommaso","Novelle","1864","Oh quante maestre di scuola hanno dovuto pentirsi di aver lasciato la conocchia e la spola; di aver abbandonato la paterna casa, in cui traevano una vita quieta e senza rimorsi, per condursi ad insegnare in lontani paesi, dove inviluppate nei lacci, loro tesi dalla malvagità degli uomini, furono tratte di felice stato, e messe in grandissima miseria! Nè ti abbagli, o figlia mia, quel vano splendore di dottrina, con cui la maggior parte di esse si studiano artatamente di abbellirsi. Questo fanno, o Camilla, per dar della polvere negli occhi de'creduli e degli stolti.","NO"
"Vallauri_Tommaso-Novelle-1864","Vallauri Tommaso","Novelle","1864","Nel vero io, artiere senza lettere, non pretendo di farla da giudice in queste cose. Ma ho più volte a valenti e savi uomini udito dire, che in buona verità il sapere in questo mondo è assai raro; che pochissimi sono i dotti, e molti vogliono parere. Se tanto scarsa adunque è la suppellettile scientifica e letteraria in quegli uomini, che spendono quasi tutti gli anni della loro vita negli studi; qual corredo di dottrina speri tu possa avere una fanciulla, che nello spazio di pochi mesi va spilluzzicando e sorseggiando gran parte dello scibile umano?","YES"
"Vallauri_Tommaso-Novelle-1864","Vallauri Tommaso","Novelle","1864","Se Dio mi aiuti, io credo, quantunque sia uomo materiale e rozzo, di non ingannarmi dicendo, che molte di queste tue così dottissime maestre di scuola presumono di insegnare quello che non sanno, e mostrano alle loro alunne la luna per lo sole. Del resto non ho mai dimenticato la sentenza di un vecchio capitano francese, che usava molto alla bottega del buon Tamagno, tuo avolo. Egli lodava bene spesso le donne casalinghe, e soleva dire, che una femmina è abbastanza dotta, quando sa distinguere la camicia dalla giubba del marito.","NO"
"Vallauri_Tommaso-Novelle-1864","Vallauri Tommaso","Novelle","1864","Nientemeno, o Camilla, se questo ti è all'animo di voler essere maestra di scuola, e ti sembra di non poter vivere altrimenti felice; ei non mi dà il cuore di negarti cosa che tu voglia. E fin d'ora ti concedo la licenza, che tu faccia il parer tuo. Ben è vero, che quando io sarò privo di te, mi parrà di mancare del braccio destro; ma egli è tanto e tale l'amore, che ti porto, che io mi lascierei innanzi morire, che io ti vedessi sfortunata per mia cagione.","NO"
"Vallauri_Tommaso-Novelle-1864","Vallauri Tommaso","Novelle","1864","Voglia Iddio secondare l'onesto tuo desiderio, e rendere vano il mio tristo presentimento! Le parole di Gianni, e spezialmente le ultime, da lui pronunziate con voce tremola e coll'accompagnamento di qualche lagrima, commossero un cotal pocolino l'animo della figliuola. Nondimeno enfiata di superbia, se ne stette rigida e dura ai conforti del padre.","NO"
"Vallauri_Tommaso-Novelle-1864","Vallauri Tommaso","Novelle","1864","E fin da quel giorno tenendosi quasi licenziata ad ogni suo piacere, cominciò a mostrare apertamente disdegno dell'umile sua occupazione. Ivi a pochi dì avuta a sè la Marietta, informossi, minutamente del modo, che avesse a tenere per essere ammessa alla scuola, e dei libri, di cui si dovesse fornire. Infine essa aveva assai più l'animo alla futura sua condizione di allieva maestra, che agl'interessi della famiglia; e colla sorella Isotta massimamente non rifinava di parlare del nobile uffizio di educatrice, a cui solamente intendeva.","YES"
"Vallauri_Tommaso-Novelle-1864","Vallauri Tommaso","Novelle","1864","Anzi, come suole avvenire, che dormendo, la mente ricorre alle immagini del giorno, la Camilla sognava fin d'ora il felice successo de'suoi studi, e le palme, che con appetito ardentissimo desiderava. E un bel dì, che la sorella stava in cucina rigovernando, fattasele dappresso, - Isotta, disse, voglio raccontarti un sogno, che io feci stamane poco avanti al giorno. Parevami, dormendo, di essere accompagnata da un uomo di cortese e piacevole aspetto, che mostrava di essere in sul fiore della sua virilità.","NO"
"Vallauri_Tommaso-Novelle-1864","Vallauri Tommaso","Novelle","1864","Salita una scala, e giunti a capo d'un andito, un famiglio vestito di ricca assisa ci aperse una porta, ed entrammo in un'ampia sala, fiorita di gentili dame, accanto alle quali stavano assise bellissime bambine, che parevano tanti angioletti. In altro canto era una moltitudine d'uomini d'ogni età, i quali al nostro entrare ci accolsero con un saluto generale di applausi. Colui, che mi accompagnava, tenendomi per mano mi fe' sedere sopra un bel seggiolone; e standosi egli ritto al mio fianco, pronunziò una breve allocuzione, in cui annunziando la scuola femminile, che si sarebbe senza indugio aperta sotto la mia disciplina, fece di me i più sperticati elogi.","NO"
"Vallauri_Tommaso-Novelle-1864","Vallauri Tommaso","Novelle","1864","Quando il mio compagno ebbe finito di parlare, ad un suo cenno levatami in piedi, io lessi un discorsetto, che egli stesso aveva scritto a bella posta per me. O Isotta, qual giocondità non fu la mia al vedere quanti erano là raccolti pendere dal mio labbro! La mia lettura era sovente interotta da segni di approvazione; i quali scoppiando fragorosi in sul fine, mi empierono di tanta contentezza, che il mio sonno si ruppe, e desta parevami di avere il cuore nello zucchero.","NO"
"Vallauri_Tommaso-Novelle-1864","Vallauri Tommaso","Novelle","1864","Isotta accolse la narrazione di questo sogno con un cotal sorriso, che sembrava voler dire: Sorella mia, tu ti vai pascendo di vento. Dio te la mandi buona ! Intanto si appressava il tempo, in cui la Camilla doveva entrare per la prima volta in una scuola privata di metodo superiore.","YES"
"Vallauri_Tommaso-Novelle-1864","Vallauri Tommaso","Novelle","1864","Quando in sul finire di ottobre, mentre ella stava disponendo ogni cosa a ciò opportuna, vedesi capitare a casa un fattorino del tipografo-libraio Parapiglia. Esso recava un lungo elenco di libri, nel quale erano segnate di asterisco le opere, di cui i professori dello Istituto metodico intendevano di valersi nel loro insegnamento. E queste erano le principali: La Pedagogia del maestro Giacinto Rampichini; L'Estetica universale del dottor Pietro Nebuloso; La Logica ad uso delle donne dell'avvocato Giuseppe Parolaio; L'Igiene dei bambini del medico Francesco Morbosi; La Morale per le fanciulle dell'abate Narciso Bellimbusti; La Quintessenza della storia antica e mo 4 derna con nozioni compendiose di geografia e di etnologia del professore Paolo Scarpa; L' Aritmetica e la Geometria applicate agli usi domestici dell' ingegnere Vincenzo Spaccalasino; Corso accelerato di storia naturale del professore Gabriele Sottili; Storia della letteratura italiana con appendice sulla Grammatica dell' abate Biagio Anastrofelli; Avviamento al comporre ed esempi di bello stile del maestro Marco Anacoluti; Panteon femminile, ossia Piccola Biografia delle donne celebri nelle lettere, nelle scienze e nelle arti del dottore Antonio Somieri.","NO"
"Vallauri_Tommaso-Novelle-1864","Vallauri Tommaso","Novelle","1864","Tutti questi libri furono con gran piacere acquistati dalla Camilla, e pagati da Gianni con parte di un gruzzolo, che egli si avea messo in serbo per comprare a suo tempo del buon tomaio di Lione ad uso della bottega. E non occorre dire con quale interno rincrescimento il facesse egli, che buon massaio, sempre erasi ristretto nello spendere, e sapeva che il danaro è il nervo d'ogni mestiere. Nè meno costavagli il dover cavare dal borsellino una buona somma per ogni mesata da darsi al Rettore dell' Istituto metodico.","YES"
"Vallauri_Tommaso-Novelle-1864","Vallauri Tommaso","Novelle","1864","Nondimeno per amore della figliuola non se ne rammaricava mai; veggendo massimamente, come essa fosse tutta infervorata dello studio, e avesse continuamente alle mani i suoi libri. Solo dolevagli, che mutatasi dai primi costumi, mostrasse una certa vergogna della passata sua condizione, e non si peritasse di rinnegare e parenti e mestiere. La qual cosa appariva non pur dalle sue parole, ma dai fatti.","YES"
"Vallauri_Tommaso-Novelle-1864","Vallauri Tommaso","Novelle","1864","Così ad esempio, infin dal primo dì, che diventò allieva maestra, non pose mai più il piede nella bottega. E sebbene questa, per una scala interna a chiocciola, desse più facile l'adito al piano superiore dove ella studiava e dormiva; tuttavia amava meglio fare un più largo giro, ed entrando per l'uscio da via, salirsene alla sua cameretta per la scala comune. Queste ed altre cose siffatte spiacevano a Gianni; e gra vissima gli era a comportare una certa vanteria ed albagia, che traspariva dal volto di lei e dai suoi modi fecciosi.","NO"
"Vallauri_Tommaso-Novelle-1864","Vallauri Tommaso","Novelle","1864","Tuttavia non potendo altro fare, sel sofferiva senza niente mostrare mai del suo cruccio alla giovane; e non di rado per amore della quiete domestica egli dovevasi interporre ad acquetare i mali umori, che sorgevano in casa, per cagione spezialmente del figliuolo Perotto, il quale avendo una infarinatura di alcune cosette, siccome hanno generalmente coloro, che stati sono alunni delle scuole tecniche, non sentiva tanto bassamente di sè, da tollerare in pace quel perpetuo millantarsi della Camilla, con aperto disprezzo degli altri membri della famiglia, ai quali essa regalava bene spesso il titolo di goccioloni, di zotici, di coticoni e di bestie. E notabile fra le altre fu una contesa, la quale poco mancò non riuscisse a fatti dolorosi. Una sera del mese di gennaio, mentre la famiglia era in sul cenare, la Camilla, secondo il suo costume, parlava con grande enfasi di una lezione, in cui il professore avea trattato a lungo del taglio dell'istmo di Suez e del telegrafo sottomarino; dimostrando come il commercio, le arti e la civiltà mondiale si dovessero avvantaggiare di questi stupendi trovati dell'ingegno umano.","NO"
"Vallauri_Tommaso-Novelle-1864","Vallauri Tommaso","Novelle","1864","Il fratello stanco del sentirsi continuamente assordare dalla sorella, che ripeteva materialmente, e senza forse intenderle, le cose udite in iscuola, - A che diavol, disse, v'impacciate voi fanciulle del taglio dell' istmo di Suez e del telegrafo sottomarino ? Ecco profondo avvedimento, che debbono avere questi nostri messeri del metodo, i quali credono poter fare del pruno un melarancio ! Ecco begli argomenti da trattarsi davanti ad una brigata di giovani donne, che i cieli han fatto nascere, affinchè tenessero in mano la mestola e non la bussola; acciocchè attendessero a ben governare la cucina e la dispensa, non le tartane ed i vascelli; perchè imparassero ad aver cura delle masserizie di casa, non a mercatare per la piazze e per gli emporii; a trattar l'arcolaio, non il mappamondo; a tenere il conto della lavandaia, non a scrivere dispacci telegrafici.","NO"
"Vallauri_Tommaso-Novelle-1864","Vallauri Tommaso","Novelle","1864","Oh se potessero levare il capo i nostri buoni nonni, che vivevano all'antica, e lasciavan correre due soldi per ventiquattro danari: se potessero udire il vostro cinguettare, le vostre millanterie, e vedere l'intromettervi che fate nelle cose, che non s' appartengono alla vostra condizione, oh come griderebbero a piena gola, che egli è venuto il tempo, in cui ogni cencio vuole entrare in bucato! Putte ciarliere, vi direbbono essi, via da codeste scuole, nelle quali non imparate che cose inutili, e, che è peggio, succiate quell' arroganza, per cui vi credete ogni cosa sapere, e da molto più vi reputate, che non valete. Oramai siam venuti a tale, che ogni più vil fantesca e qualunque è più rozza artigianella, dopo aver udito quattro lezioni di metodo, si persuade di essere diventata un Salomone in cuffia ed in gonna.","YES"
"Vallauri_Tommaso-Novelle-1864","Vallauri Tommaso","Novelle","1864","Quando andate per via, non fate che torcere il grifo a tutte le femmine, che incontrate, come temeste d' imbrattarvi passando loro vicino. E in casa, quel continuo stare in contegno stucchevole, quel vostro sentenziare su tutto, quasi che sedeste pro tribunali, quel vostro fare da saccenti e leziose, vi fa riguardare come altrettanti incubi, importuni ai padri, ai fratelli ed ai mariti. Davvero, fratel mio Perotto, ripigliò sdegnosamente la Camilla, io non avrei mai creduto, che l'invidia tanto potesse sul tuo cuore, da renderti ingiusto non pure con me, ma con tutto il ceto delle onorate fanciulle, che rivolgono agli studi quelle ore, che la più parte delle femmine logora nei sollazzi e nello andare dietro alle vanità.","NO"
"Vallauri_Tommaso-Novelle-1864","Vallauri Tommaso","Novelle","1864","Alla fe' di Dio, già da qualche tempo dal bisticciarla che tu fai con me, dai tuoi sarcasmi, e dalle tue ingiurie ho potuto avvedermi di qual animo tu sia verso la tua sorella. E incomincio pur ora a provare la verità di quella sentenza, la quale dice, che i peggiori nemici gli abbiamo in casa. Va via, va, tanghero che tu se'.","NO"
"Vallauri_Tommaso-Novelle-1864","Vallauri Tommaso","Novelle","1864","Benchè tu ti sia seduto ben tre anni sulle panche della scuole tetiche, tu non sai ciò che tu ti dica. Dio sapientissimo concede a quanti nascono su questa bassa terra quel vigore d'intelletto, che basti all' ufficio, a cui ciascuno è destinato. A te che hai per avventura meno cervello, che un grillo, sta bene l' attendere a fare uose e a racconciar ciabatte.","NO"
"Vallauri_Tommaso-Novelle-1864","Vallauri Tommaso","Novelle","1864","Per me, a cui il cielo volle essere più largo de' suoi doni, stato sarebbe un delitto il seppellire il tesoro del mio ingegno nel fango di una calzoleria. Stattene adunque tu al tuo deschetto colla lesina in mano, o fratello. Quello è il posto che a te si addice; nè ti venga mai il prurito di abbandonarlo per ingentilire.","NO"
"Vallauri_Tommaso-Novelle-1864","Vallauri Tommaso","Novelle","1864","Imperciocchè quando i tuoi pari vi si attentano, veggiamo quelle rivolture, le quali mandano in rovina le città e le nazioni. Oio! Largo alla dottoressa, dai cui pori tutti trasuda tanta copia di filosofia!","NO"
"Vallauri_Tommaso-Novelle-1864","Vallauri Tommaso","Novelle","1864","Gran mercè, che abbiamo in casa una consigliera di tanto senno! Ma sai che è, Camilla? Tu non hai ancora tanto usato alla scuola, da imparare, che uomo deliberato non vuol consiglio.","NO"
"Vallauri_Tommaso-Novelle-1864","Vallauri Tommaso","Novelle","1864","Anche senza i tuoi conforti, io non avrei mai abbandonato l'umile arte che il providentissimo Iddio mi diede. Io so troppo bene a che siano riusciti molti de'miei compagni di scuola, ai quali toccò il ticchio di mutare la paterna vanga col compasso del geometra, o il rasoio del barbiere colla penna del letterato. E dicoti così, che meglio saria stato per te seguire il mio esempio, anzichè posporre alla tua ridicola ambizione la volontà del padre, il tuo stesso vantaggio, e gl'interessi della famiglia, che un giorno forse (e Dio nol voglia) avrà a piangere dellatua sciocca vanità.","NO"
"Vallauri_Tommaso-Novelle-1864","Vallauri Tommaso","Novelle","1864","Nè qui sarebbonsi arrestati i due, che si andavano rinfocolando nella stizza, se non si fosse interposto il padre, il quale dando, come si dice, un colpo al cerchio, e uno alla botte, studiossi di rappacificarli tra loro. Nientemeno la Camilla venne in iscrezio col fratello, e gli portò broncio per tutti i mesi, che durò la scuola. Finalmente, come a Dio piacque, venne il mese di agosto.","NO"
"Vallauri_Tommaso-Novelle-1864","Vallauri Tommaso","Novelle","1864","La Camilla fu tra le prime ad avventurarsi all'esame, e vide adempiuto l'ardente suo desiderio di essere dichiarata maestra. Quando poi sullo scorcio di ottobre fu deputata ad insegnare in una piccola terra del contado milanese, fu la più contenta fanciulla, che giammai fosse. E pigliando il panno pel suo verso, tanto ella seppe col padre adoperare, che questi deliberossi di darle, prima che la uscisse di casa, una buona quantità di danari in conto di dote.","NO"
"Vallauri_Tommaso-Novelle-1864","Vallauri Tommaso","Novelle","1864","La qual cosa destò il malumore di Perotto: che conoscendo l'animo vano e leggiero della sorella affermava, che ella sarebbesi data a spendere senza alcun freno e ritegno. Nè male s'apponeva. A tutto quell'oro la Camilla diede fondo in pochi giorni per fornirsi di begli arredi per la casa, di anella, di braccialetti, di orecchini, di belle cinture, di fermagli, di spilli, e di altri superflui adornamenti; bastandole soddisfare il suo sregolato appetito, senz' altro pensare.","YES"
"Vallauri_Tommaso-Novelle-1864","Vallauri Tommaso","Novelle","1864","Adunque con maggior corredo di masserizie e di gioielli, che di dottrina e di senno, la novella maestra recossi al suo posto sui primi giorni di novembre. Volle la sua mala ventura, che in quella terra si abbattesse in un giovane, figlio del Sindaco, il quale avendo studiato in medicina, erasi addottorato pochi mesi innanzi nello Studio Generale di Torino. Or, come è usanza di così fatti giovani, il medichino fu tosto intorno all' incauta fanciulla, spesseggiando nelle visite.","NO"
"Vallauri_Tommaso-Novelle-1864","Vallauri Tommaso","Novelle","1864","E quasichè gli corresse l'obbligo di spargere nel pubblico perversi insegnamenti, e forse per procacciarsi presso la maestra fama d'uom dotto, diessi tosto a sciorinare la teoria di Darwin sulla trasformazione delle specie, a spacciare le fanfaluche della generazione spontanea, della materia organizzata, produttiva del pensiero, ed altre siffatte dottrine, che spingono altrui al materialismo. La povera maestra, sì per la naturale leggerezza delle femmine, corrive a credere tutto ciò che si porge sotto una vana apparenza di verità, e sì per essere sola, senza aiuto e consiglio di chi la reggesse nello sdrucciolo, e le insegnasse a distinguere i fagiani dalle lucertole, bevve, senza punto avveder 4 ene, il veleno che si ascondeva nei ragionamenti del giovane dottore e in certi romanzi, dei quali esso cortesemente l'accomodava. Laonde non erano ancora passati molti mesi, e già la giovane, dimentica dei principii religiosi e morali che le erano stati instillati dai genitori, mostrava di sentire di scemo nella fede, e se ne viveva con una libertà, che male si addiceva ad una educatrice.","NO"
"Vallauri_Tommaso-Novelle-1864","Vallauri Tommaso","Novelle","1864","E lasciamo stare, che sfoggiava con lusso sterminato, e non rispondente alle sue entrate; che dilettavasi di bere, e sumava pubblicamente il suo sigaro; che non si vergognava di andare la notte attorno e di brigata con uomini tripudiando; ma a chiesa usava assai radamente; si burlava del precetto religioso di far magro i giorni di venerdì e sabato; e quando altri parlava dell'ultimo fine dell' uomo, ella ridevasi delle credenze cattoliche, alle quali contrapponeva le ipotesi dei filosofi antichi, storpiandole stranamente; a tutte poi metteva innanzi la metempsicosi pitagorica, e motteggiando affermava, tutto il suo desiderio essere di diventare un dì una bella cavallina. Insomma essa faceva e diceva tutto che nell' animo suo giovanile cadeva di voler fare e dire. I buoni si lagnavano di questo procedere della signora Pacciotto.","NO"
"Vallauri_Tommaso-Novelle-1864","Vallauri Tommaso","Novelle","1864","Ma, come accade, i più notabili uomini della terra se ne contentavano molto, e non rifinavano di lodarne l'ingegno, la coltura, le cortesi maniere, e la gridavano il fiore delle maestre di scuola. Donde nasceva, che essa poteva fare a fidanza coi terrazzani; e bene spesso avveniva, che passasse in ritrovi piacevoli una parte del tempo, in cui per debito del suo stato avrebbe dovuto insegnare il leggere e lo scrivere alle bambine. Erano passati forse tre anni dappoichè la Camilla se ne viveva a sua grande soddisfazione in quella terra, senza alcun altro governo, che del suo piacere.","NO"
"Vallauri_Tommaso-Novelle-1864","Vallauri Tommaso","Novelle","1864","Quando un dì del mese di maggio, ecco entrare nella scuola il Sindaco in compagnia di un uomo di mezza età, non mai prima dalla maestra veduto. Era questi di colore ulivigno, con capelli ricciuti, naso aquilino, barba nera e folta al volto, e di onorevoli panni vestito. E benchè si studiasse di atteggiarsi di garbo e leggiadria, nondimeno riusciva nel portamento e nei modi svenevole e disadatto.","NO"
"Vallauri_Tommaso-Novelle-1864","Vallauri Tommaso","Novelle","1864","Il suo sguardo furtivo, il fare impacciato, l'affettata attillatura degli abiti arguivano un uomo, che era come il pesce fuori dell'acqua. Di fatto sotto quelle spoglie secolaresche nascondevasi un frate francescano della stretta osservanza; il quale, servendo ai tempi, poste giù le sacre lane, per gli uffizi interposti da persona autorevole presso il Ministro della Pubblica Istruzione, era passato agli stipendi del Governo. Il Sindaco, volto alla maestra, Eccovi, disse, signora Pacciotto, il cavaliere Egidio Robini, Ispettore delle scuole elementari, il quale viene ad assicurarsi cogli occhi propri della solerzia e diligenza, con cui attendete al nobile vostro uffizio.","NO"
"Vallauri_Tommaso-Novelle-1864","Vallauri Tommaso","Novelle","1864","- Signora, interruppe l' Ispettore, io non aveva certamente bisogno di pigliare così fatta esperienza dell' amore grande, con cui vi adoperate per la educazione di queste fanciulle. Le accurate relazioni del signor Sindaco, e la voce pubblica mi avevano prima d' ora informato delle floride condizioni di questa scuola. Non pertanto emmi caro l'avere imparato a conoscere di persona una giovane, che trascende per senno la sua età, ed ha saputo cattivarsi la benevolenza e la gratitudine di tutto il villaggio.","NO"
"Vallauri_Tommaso-Novelle-1864","Vallauri Tommaso","Novelle","1864","La Camilla in sulle prime alquanto per vergogna arrossata, udendo le parole amichevoli dell' Ispettore, pigliò lena e rispose : Se ho potuto fare alcun che di lodevole, debbo saperne grado al favore ed agli aiuti d'ogni maniera che mi prestano i benemeriti rettori del Comune, e alle savie norme, che il signor Ispettore mi va continuamente additando nelle sue Circolari; norme, che io mi sforzo di seguire religiosamente. Qui l'Ispettore un cotal pocolin sorridendo, volse intorno lo sguardo, e cominciò a lodarsi molto della nettezza della scuola, dei banchi bene ordinati, della compostezza delle alunne, dell'ampia lavagna, del bel pallottoliere e dei cartelloni dipinti e rappresentanti le lettere dell' alfabeto; e si arrestò principalmente ad ammirare una carta murale del regno d'Italia, che copriva quasi interamente un lato della scuola. Quindi pregando la maestra a congedare per quel giorno la scolaresca, se ne andò a casa il Sindaco, dove era apprestato un lauto desinare, a cui furono invitati gli amici ed ammiratori della signora Pacciotto.","NO"
"Vallauri_Tommaso-Novelle-1864","Vallauri Tommaso","Novelle","1864","La quale dopo essersi fatta alquanto aspettare, venne al convitoben parata nelle vesti e negli altri ornamenti. Allora a seder postisi, furono ordinatamente di buone vivande e di squisiti vini serviti. E comechè tutti i convitati mangiassero di voglia e bevessero saporitamente, scuffiava oltre ogni altro il buon Ispettore, avvezzo ad ugnersi il grifo alle spese dei Sindaci, in casa dei quali capitava, usando l'occasione delle visite scolastiche.","NO"
"Vallauri_Tommaso-Novelle-1864","Vallauri Tommaso","Novelle","1864","Il che però non lo impediva di guardare alcuna volta con la coda dell' occhio la signora Camilla, e di rivolgerle spesso le sue parole. E tra le altre cose avendola domandata, come fosse contenta dell' alloggio, che il municipio le forniva gratuitamente; essa rispose che anche da questo canto non aveva nulla da invidiare a qualunque maestra, e pregò cortesemente l'Ispettore, che gli dovesse piacere di onorarla di una sua visita. Questi tenne assai di buon grado l'invito; e quando furono levate le mense, di conserva col Sindaco e con altri convitati, recossi a casa la giovane.","NO"
"Vallauri_Tommaso-Novelle-1864","Vallauri Tommaso","Novelle","1864","Il cavalier Robini assiso sopra un morbido seggiolone, e ammirato della sontuosità degli addobbi, assai più convenienti a ricco signore, che ad una maestra di villaggio, - Ben si pare, disse, che queste stanze sono abitate da persona, che ha uno squisito sentimento del bello. Oh volesse Iddio, che di così fatte educatrici fos sero assai! La maestra tutta lieta rispose : - Signor cavaliere, gran mercè !","NO"
"Vallauri_Tommaso-Novelle-1864","Vallauri Tommaso","Novelle","1864","Io per me credetti, che le masserizie non dovessero essere a gran pezza disformi al nobile casamento, che il Comune per sua bontà mi concede. Così dicendo presentò in prima all'Ispettore e poi agli altri, che erano con lui, una Diana d'argento, ben cesellata, dalla cui faretra spuntavano, in luogo di freccie, bei sigari di Havana. In men che non si dice, vortici di odoroso fumo annebbiarono l'ampia sala; e mentre tutti a prova uno dell' altro, si lodavano della signora Pacciotto, ella non poteva capire nella pelle per l' allegrezza, parendole un sogno, che una antica cucitrice di scarpe fosse di tal guisa onorata e vezzeggiata.","YES"
"Vallauri_Tommaso-Novelle-1864","Vallauri Tommaso","Novelle","1864","E quando i visitatori si furono da lei congedati, il suo pensiero corse naturalmente alla disagiata e oscura stanzetta, in cui dimorava un dì nella casa paterna, e all' umile letticciuolo in cui si giaceva; e della mutata sua condizione tutta si ringalluzzava. Ahi! cattivella, essa non sapeva, che Dio la riserbava a durissime prove!","YES"
"Vallauri_Tommaso-Novelle-1864","Vallauri Tommaso","Novelle","1864","All'Ispettore Robini era piaciuto il fare mite e cortese della Camilla, che era frescoccia e di bella persona. Egli avea posto l'occhio addosso ai gioielli, di cui erasi ornata e ai begli arredi della casa di lei. E, come avviene agli ottimi, che si disviano dal sentiero della virtù, egli era disposto a mettersi a qualunque più grande sbaraglio per soddisfare le sue voglie.","NO"
"Vallauri_Tommaso-Novelle-1864","Vallauri Tommaso","Novelle","1864","Quindi la sera stessa, in cui si ricondusse in città, fra se stesso cominciò a dire : Il luogo, in che io nacqui, è assai lontano di qui. Nessuno, che io creda, è informato del vero esser mio. Nessuno sa, che io abbia appartenuto ad una fraterìa, e sia legato da voti solenni.","YES"
"Vallauri_Tommaso-Novelle-1864","Vallauri Tommaso","Novelle","1864","Tutti mi tengono per laico e libero di me stesso. La signora Pacciotto, per quel che io abbia inteso, non vive in buon accordo colla sua famiglia: e questa non si prende alcuna briga di lei. Deh!","YES"
"Vallauri_Tommaso-Novelle-1864","Vallauri Tommaso","Novelle","1864","perchè non uso io quel bene, che innanzi la fortuna mi manda, e non cerco di far mia questa giovane? Una maestra si reputerà in gran ventura il diventar moglie di un Ispettore! E colle attestazioni contraffatte che ho nelle mani, non mi riuscirà malagevole cosa imporre alla podestà ecclesiastica.","YES"
"Vallauri_Tommaso-Novelle-1864","Vallauri Tommaso","Novelle","1864","Lungi adunque ogni paurosa titubazione. Questo mondo è di chi se lo piglia; e chi più ne piglia, più ne ha. E durando nel suo proposito, ivi a pochi giorni scrisse di Milano la seguente lettera alla Camilla : << Signora !","NO"
"Vallauri_Tommaso-Novelle-1864","Vallauri Tommaso","Novelle","1864","Le egregie vostre qualità hanno soggiogato il mio cuore. Se l'amor mio non vi dispiace, io vi offro la mano di sposo, e vi prometto di fare tutto che io saprò per rendervi felice. Rispondetemi liberamente.","NO"
"Vallauri_Tommaso-Novelle-1864","Vallauri Tommaso","Novelle","1864","E quando accettiate la mia proposta, io mi adoprerò tosto, affinchè siate trasferita in questa città, dove si è resa testè vacante una scuola femminile. Addio. » La maestra non diede indugio a rispondere, e la risposta fu quale era desiderata dall' Ispettore.","NO"
"Vallauri_Tommaso-Novelle-1864","Vallauri Tommaso","Novelle","1864","Ella fu subito chiamata ad insegnare in Milano; e quasi ad un tempo si strinse il malaugurato maritaggio. Chiunque conosca l'animo delle donne, può agevolmente immaginare quali scorressero per la novella sposa i primi mesi del suo matrimonio. Moglie d' un uomo, che era valoroso maestro di simulazione, ella credevasi amata sinceramente.","NO"
"Vallauri_Tommaso-Novelle-1864","Vallauri Tommaso","Novelle","1864","Labuona provvisione, che lo Stato dava al marito, e lo stipendio a lei assegnato per la scuola, recavano nella casa una certa agiatezza. L'autorevole uffizio dell' Ispettore le procacciava l'ossequio e l'amicizia di molti, uomini e donne, che a lei ricorrevano per ottener favore dal consorte. Nè le erano negati quei passatempi, che l'amena città di Milano offre in gran copia ai suoi abitanti; talchè alla signora Robini pareva stare assai bene, e non avrebbe mutato la sua sorte con quella della più avventurata donna del mondo.","NO"
"Vallauri_Tommaso-Novelle-1864","Vallauri Tommaso","Novelle","1864","Questa sua felicità durava già da due anni; quando un bel mattino, scendendo dal letto, vede sul pavimento una carta. La naturale curiosità la spinge a leggerla. Era una lettera smarrita dal marito, e a lúi scritta da una Virginia Venturelli.","YES"
"Vallauri_Tommaso-Novelle-1864","Vallauri Tommaso","Novelle","1864","Costei lagnavasi di non aver veduto da alcuni giorni l'Ispettore, e chiedevagli una somma di denaro, statale promessa. Questo veggendo la signora Robini, la quale era sì gelosa, che temeva dell'aria stessa, ne fu dolente oltre modo. Da quel punto altro non vide nel marito, che un traditore.","NO"
"Vallauri_Tommaso-Novelle-1864","Vallauri Tommaso","Novelle","1864","Mille disegni le corsero per la mente. E come si dice comunemente per proverbio, che le femmine in ogni cosa sempre pigliano il peggio, a poco si tenne, che non ricorresse ad uno di quei partitiestremi, che sono suggeritida una gagliarda e mal consigliata passione. Ultimamente, dopo avere molte cose divisate seco, e lungo tempo ondeggiato tra diversi pensieri, prese partito di vegliare attentamente gli andamenti del marito, senza veruna parola mai fare nè con lui, nè con altri dello avvenuto; disposta del tutto a morire, quando per effetto vedesse, essere fondati i suoi sospetti.","YES"
"Vallauri_Tommaso-Novelle-1864","Vallauri Tommaso","Novelle","1864","E poichè anche i più lievi indizi non isfuggono all' occhio di chi sta in sull'avviso, la Camilla presto si avvide, come il suo Egidio non le facesse, già da qualche tempo, quella dimes tichezza, che era usato di fare, e come, colorando con varie cagioni il nuovo suo procedere, avesse pur l'animo a qualche cosa, che si sforzava di nascondere altrui. Facendolo codiare, conobbe il frequente recarsi che ei faceva ad una scuola femminiłe privata, dove la Venturelli era direttrice; nè molto di poi riseppe, come egli affogasse nei debiti, e l'agiatezza della casa sua fosse più apparente che vera. Non è da domandare, come passasse i suoi giorni la maestra, certificata di quello, che avanti non avrebbe potuto credere.","YES"
"Vallauri_Tommaso-Novelle-1864","Vallauri Tommaso","Novelle","1864","Perdutone il cibo ed il sonno, entrò in fiera malinconia, che sfiorandole in pochi mesi tutto il vigore e la freschezza del volto, trasfigurolla siffattamente, che altri appena la riconosceva. Allora le tornarono alla memoria gli amorevoli consigli del padre, le giuste rampogne del fratello, e l'ingenua semplicità della sorella, che nei tempi felici aveva dimenticato. Ed oh quante volte desiderò la vita riposata e tranquilla, che avea condotto nel seno della sua famiglia in Torino!","YES"
"Vallauri_Tommaso-Novelle-1864","Vallauri Tommaso","Novelle","1864","Come avrebbe volentieri mutato il mentito splendore dell'appartamento maritale, coll' umile bottega, dove avea passato gli anni della sua più verde età ! Ma già la fortuna apprestavaşi a percuoterla di un colpo assai più grave. Un dì tra gli altri il marito accommiatavasi da lei, sotto colore di condursi a visitare alcune scuole della provincia milanese.","YES"
"Vallauri_Tommaso-Novelle-1864","Vallauri Tommaso","Novelle","1864","Camilla abbracciollo colle lagrime agli occhi, e lo pregò a non indugiarsi molto di ritornare, dicendo, come all'animo suo affranto, alla salute indebolita riuscisse, incomportabile la solitudine. Era il giorno tre del mese di giugno. Ed ecco il domani cominciarsi a buccinare per tutta la città, che la Venturelli erasi dileguata di Milano coll'Ispettore Robini, portando seco una buona somma di danaro, sottratta alla cássa dell' Istituto, a cui essa soprantendeva.","NO"
"Vallauri_Tommaso-Novelle-1864","Vallauri Tommaso","Novelle","1864","Quando la maestra udi questo, egli parve, che le fosse dato d'un coltello nel cuore. Corse ella tosto ad un forziere, in cui soleva tenere rinchiuse le sue più care gioie; e apertolo frettolosamente, vide involata ogni cosa. Allora più non potendo lo sdegno tenere, e disfacendosi in pianto, dolorosamente cominciò a gridare e a dire: Ahi quanto è dura la condizione delle donne, e come male siamo ricompensate del sincero amore, che portiamo agli uomini!","NO"
"Vallauri_Tommaso-Novelle-1864","Vallauri Tommaso","Novelle","1864","Ah Egidio disleale e traditore! Dove sono le promesse che mi facevi, quando colle ingannevoli tue parole mi togliesti alla quiete del mio villaggio? Dove gli anni, che mi facevi sperare di vivere con te in pace ed in bene?","YES"
"Vallauri_Tommaso-Novelle-1864","Vallauri Tommaso","Novelle","1864","Oh lassa me! Oh fallite mie speranze! Or eccomi sola su questa terra!","NO"
"Vallauri_Tommaso-Novelle-1864","Vallauri Tommaso","Novelle","1864","La mia famiglia, da cui bruttamente io mi dipartii, mi ha con ragione dimenticata. Colui, che io amava sopra la mia vita, mi abbandona crudelmente. Uggimai altro conforto non mi resta, che la morte !","NO"
"Vallauri_Tommaso-Novelle-1864","Vallauri Tommaso","Novelle","1864","In questo, che essa, tutta piena di lagrime, si andava così rammaricando, `un'amica venuta per consolarla: Camilla, dicevale, tu non dovevi certamente dal tuo consorte così fatto merito ricevere. Giusto è il tuo dolore, e ognuno si compiange della tua sciagura. Una cosa però debbe in parte alleviare il tuo cordoglio.","YES"
"Vallauri_Tommaso-Novelle-1864","Vallauri Tommaso","Novelle","1864","Un mostro d'uomo è quello che tu perdesti, senza fede, senza pudore, e capace di ogni scelleratezza. Incredibili sono le cattività, che da due giorni si raccontano di questo can sozzo e vituperoso. Rifiuto di un chiostro, vergogna del sacerdozio, egli seppe finora nascondere con profonda simulazione le sue tristizie e disonestà.","YES"
"Vallauri_Tommaso-Novelle-1864","Vallauri Tommaso","Novelle","1864","Ora squarciato è il velo; e il pubblico giudica senza alcuna misericordia di lui e della rea femmina, che gli fu compagna nella fuga. Adunque in luogo del dolore ti dee sottentrare una giusta indignazione. Ei ti conviene disporti a dover sostenere con forte animo il fiero assalto dell'avversa fortuna.","NO"
"Vallauri_Tommaso-Novelle-1864","Vallauri Tommaso","Novelle","1864","Queste parole dell'amica furono sparse al vento. Troppo tardi la sventurata maestra aveva imparato, come sia grandissimo avvedimento il sapersi guardare dalle vane ambizioni, che seminano i triboli sul cammino della vita. Entrolle incontanente la febbre ; e crescendo l'infermità ogni dì, ella si andava consumando a poco a poco.","YES"
"Vallauri_Tommaso-Novelle-1864","Vallauri Tommaso","Novelle","1864","In questo mezzo i creditori del marito le fecero staggire tutte le suppellettili di casa; talchè le convenne ridursi in una cameretta. Il padre, informato delle tristi condizioni e dello stato della figliuola, corse a Milano, e veggendola ridotta a mal partito, portolla con seco a Torino. Qui mandò per diversi medici che sovvenissero a quella infermità; e parve in sulle prime, che per le cure affettuose della famiglia l'ammalata mostrasse alcun miglioramento.","NO"
"Vallauri_Tommaso-Novelle-1864","Vallauri Tommaso","Novelle","1864","Ma poco stante peggiorò senza modo, ed ogni aiuto fu nullo. Dopo alquanti mesi, al sommo della maggior porta di una chiesa di Torino leggevasi la seguente epigrafe: ALL'ANIMA BENEDETTA DI CAMILLA ROBINI-PACCIOTTO MAESTRA DI SCUOLA SPOSA INFELICE PASSATA DI QUESTA VITA NEL FIORE DEGLI ANNI IL PADRE I FRATELLI LA SORELLA PREGANO LAGRIMANDO L'ETERNA PACE BENIGNISSIMO IDDIO ABBINE MISERICORDIA E NEL TUO REGNO LA RICEVI.","NO"
