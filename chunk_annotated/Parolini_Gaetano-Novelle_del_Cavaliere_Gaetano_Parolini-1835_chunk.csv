"filename","nome","titolo","anno","chunk","DIL"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","ALLO ONORANDISSIMO AMICO MIO Barone Gaetano Cesta Rappresentante della Amministrazione generale delle Finanze delli Ducati di Parma, Piacenza e Guastalla. A Voi solo (che ad altri certamente non mi oserei), siccome più di una volta ho fatto certa sperienza della amorevolezza dell'animo vostro verso di me, intitolo e dono questo mio povero libricciuolo, al fine di darvi un pubblico e solenne contrassegno di gratitudine, e di quella schietta costante amicizia che da lunghi anni mi tiene dolcemente stretto a voi. Dissi, che ad altri non mi oserei, e ne ho giusta ragione, conciossiachè non vi ha altri che l'amico benevolo, che non isdegni di accettare dallo amico suo anche una frivolità ed una meschinità, siccome la è questa: perchè lo amico vero, quale voi siete, sguarda unicamente il cuore di chi fa la offerta, e non mica il pregio, e la ricchezza del donativo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ed in verità quale cosa più misera di cotesta! Sono ventuna Novellette, che ho potuto lasciar scorrere giù dalla penna al fine di smorbarmi (se mi si vuol consentire la frase), e di darmi un po'di ristoro e di passatempo ne' pochi momenti di riposo che mi concedeva l'esercizio del faticoso e nojevole ministero (per non chiamarlo pieno di pene) della Magistratura Criminale, che ho sostenuto presso che sei lustri; ed anzi vi dirò, che d' alcune di esse Novelle quel Ministero istesso ne ha fornito il subbietto. Ed io ho posto l'occhio sopra di voi per dedicarvele, poichè mi pare che vi stiano bene, sendo elleno liete e sollazzevoli; così che spero varranno a storre la vostra mente per qualche istante da quella immensa farraggine di pensieri che debbono affaccendare il vostro cervello, e stancarlo a dar ricapito a quella grossa somma di affari pubblici che avete sulle braccia, li quali conduceste sempre e conducete tuttavia a prospero termine, me mercè quello ammirabile senno congiunto alla più squisita sottile probità, di cui siete fornito.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Che Iddio benedica voi sempre e le vostre intraprese, e la vostra carità verso li miseri che fate gioir cotanto del vostro cuore, e faccia felice voi e quella illustre virtuosissima Dama vostra donna, e tutta infine la a me dilettissima famiglia vostra! Voi le troverete scritte, come si usa di dire proverbialmente, giù alla carlona; ma voi sapete bene, quanto so io, che anche questo cotale modo talvolta è pregno di utilissime dolcezze. Basta: voi ne giudicherete.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vi avverto che non vi troverete nulla affatto del romantico, che oggi è tanto in voga; perchè, essendo io tagliato giù col piccone ed all'antica, non avrei potuto sposarmi a questa moda. Eglino sono in vece tutti fatti avvenuti a' miei tempi nel nostro paese, e posso dire trenta, quaranta, cinquant'anni fa, tutti veri accaduti sotto li miei occhi, e non ho fatto che appiccicarvi un po' di frangia perchè facciano un po' più di bella e piacevole mostra. Vi parra forse strano, e quasi non credevole, che io oppresso e lacerato l'anima dal dolore, che m'accompagnerà al sepolcro, per la perdita che ho fatta testè della cara mia unica figliuola, che era la pupilla degli occhi miei, io abbia potuto por mano a fare questa edizione; ma sappiate che ho tolta appunto a bella posta questa occupazione come una medicina lenificativa della piaga insanabile dell' anima mia, avendo anche sentito dentro di me la voce di Dio comandarmi di vivere ancora insino che a lui piaccia per utilità della povera mia numerosissima famiglia, che altrimenti l'immenso affanno m'avrebbe ucciso.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Gradite adunque, mio ottimo amico, gradite il dono, leggete e ridete, che ne avrete subbietto più di una volta, e vogliate essermi mai sempre amico, come mi foste infino ad ora, la quale cosa gioverammi di un altro conforto, e crediate che il mio cuor vi rimerita con giusta misura dello affetto del quale da tanto tempo mi fate beato. ALLI CORTESI E DISCRETI LEGGITORI Nessun di voi sia fello. Innanzi che l'uncin vostro mi pigli, Traggasi avanti l'un di voi, che m'oda, E poi di roncigliarmi si consigli.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","DANT. Inf. C. a1, vers.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","73 e sng. L' anno 1817 uscì alla luce in Milano, per le stampe del fu Giacomo Pirola, un libro, che portava in fronte il titolo: Novelle e Versi di Autori incerti Piacentini; del quale feci io la comparsa di esser l' Editore, come che fossi in realtà sì delle Novelle che de' Versi stessi P'Autore; e volli farlo alla imitazione di quello antico dipintor greco, il quale dietro la sua tela sposta in mostra si teneva celato al fine di udir quel tanto che li passanti ne direbbono, che a tor via le mende gli insegnerebbe, e così l'arte perfezionare. Ora però avendo abbastanza conto, che quel primo mio tentativo (veramente arrischiato, in un genere massimamente di letteratura da più che tre secoli andato fuor d'uso, e difficilissimo, o si voglia sguardarlo dal lato della invenzione, o dall'altro ancor più arduo dello stile, che a mio pensare, affinchè senta buon sapore il lavoro, debbe accostarsi il maggior possibile a quello degli Scrittori del secol d'oro), quel mio tentativo, si disse, avendolo scorto ottenner accoglienza favorevole più assai che non gliene era dovuto, e che potessi osar di promettermi, egli è per tale ragione che ho deliberato oggi mostrarmi fuori alla scoperta con lo ristamparle sotto il nome mio vero; nella qual circostanza ho voluto altresì farvi l'aggiunta di alcune altre nuove affatto, e ad un tempo restituir le antiche alla genuina loro lezione, purgandole da quelle tipografiche mende, cui talvolta la più scrupolosa attenzione non vale ad evitare.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Siccome poi dallo starmi dietro al quadro, udii che ad alcuni schifiltosi, ai quali quel poco di amaricante, di che odora per certe verità che vi sono entro, il mio libro ebbe rivoltato lo stomaco (indizio che lo avean malato), in modo che quanta bile si avevano in corpo contro me vomitarono, e la croce addosso mi bandirono con poco di avvertenza, e meno di carità, bramoso perciò di avere io pace con tutti, a rammorbidire alcune frasi sono di buona voglia disceso, togliendo via di quell' aspro e un po' piccante che a que'tali fece male (quantunque coloro, se avessono avuta la pazienza gli antichi Novellieri Italiani maestri del bello scrivere, e sono nelle pub 1 bliche biblioteche, e nelle private degli amorosi della bella amena letteratura, tanto romore non avrebbon menato, siccome han fatto: conciossiachè quelli, oh! quelli sì, avrebbon trovati pieni zeppi di ben altro amaro, che non è quello che ho io nelle mie mescolato). Comunque però sia la cosa io voglio, 'lo ripeto, buona pace con tutti, e così sia; ed a questo fine voglio anche alcune brevi mie parole indirizzare agli Uomini di Lettere propriamente tali, li quali, per effetto appunto della sapienza loro, sono sempre di animo nobilissimi e generosi, a quindi di ogni maggiore reverenza degni, affinchè sappiano per primo: quanto il cuor mio devotamente li onori e veneri; e poscia, che, pubblicando io coteste mie frasche, non mi intendo di avere la stolta arroganza e pretensione (che fora troppo ridevole) di volere venirmi a stare a lato di loro, conciossiachè so assai per conscienza (e non è già falsa modestia) di essere io uomo di nessune lettere, ma soltanto amoroso caldamente di quelle, le quali averei sì bene di buon coraggio, e di lena, con grande passione coltivato, se la necessità di procacciar pane non avessemi trascinato repugnante ad altri nojevoli studj; onde è che queste dette mie frasche ho messe insieme per dare a me un po' di passatempo, e di svagamento dalle fastidiose fatiche, e sono mosso a renderle di pubblica ragione per rimeritare li amici miei del tanto affetto col quale mi hanno impulso a ciò fare.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Per la qual cosa tengomi confortato della amorevolezza di questi, e del patrocinio che impetro di quelli, sicchè vogliano e gli uni e gli altri me difendere, che non sia roncigliato dal rabbioso diabolico sciame de' Malebranchi, de' Scarmiglioni e Calabroni, che altro uffizio non fanno, ed altro diletto non assaporano, fuor quello di straziare quanti sono che loro capitan tra le mani, che non dierono giammai, e non danno ad essi nè impaccio, nè briga. Vivete felici, miei buoni e cortesi leggitori. NOVELLA I.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Chi la fa l'aspetta: egli è prover bio volgare ed antichissimo, che dovrebbe essere innanzi agli occhi di molti, li quali, con certe loro maliziose arti, stanno sempre su quello d'ingannare e di tirare l'altrui a loro, ed hannovi tanto l'animo, che non credono che alcun altri possa loro fare il rimando, e non se ne guardano. Se facessono la ragion del compagno, non interverrebbe loro quello che intervenne ad un vecchio, siccome sono ora per raccontarvi, il qual fece la dura esperienza, che alcuna volta lo ingannatore si rimane appiè dello ingannato. Voi dovete adunque sapere che son di molti anni che, nella amenissima valle di Tidone fu un vecchio, il quale, per non mancare della natura d' alcuni de' vecchi, nodriva una certa sua avarizia, ajutata da tali altre sottilissime sue malizie che gli avean procacciata la riputazione del più eccellente arcadore che fosse mai stato; e Iddio ne scampi a chi avesse avuto per mala ventura a fare contratti con lui, che non ci era nè via nè modo di farlo stare al quia; conciossiachè, sebbene ei venisse le più volte attuffato nel torto per insino alla gola, tirava a mano pur tuttavia certe sue scappatoje, che faceva passare in conto di ragione, ed il compagno ne rimaneva vinto ed arcato senza replica e con molta passione.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Aveva quel Sere di molte e numerose mandrie di berbici, delle quali ritraeva grandissimo avvantaggio, e per lo ingrassare che facevan li campi, e per la qualità de' parti, e per le tosature, facendone eziandio un grandissimo traffico ogni anno. Avvenne pertanto ch' egli ebbe un tempo a fare una grossa vendita di quelli ad un beccaro di città, il qual, tra montoni, pecore ed agnelli, comperonne ben da cinquanta capi, che pagò finemente li sul fatto al prezzo convenuto con tanti belli zecchini d'oro fiammanti di zecca; e stettono tra loro, che il vecchio li terrebbe in guardia alcuni pochi dì ne' suoi pecorili, sin tanto ch' ei verrebbe co' famigli a condurli; e, così rimasi, il beccaro andossene con Dio. Il vecchio che si aveva tirato già intero il suo avere, avvisossi tosto di sì voler torre, secondo suo costume, un po' anche di quel del compagno, e vezzeggiando questo suo caro pensamento, fe' venire a sè tostamente per la fante tutti quelli che potè aver de' suoi contadini, e comandolli di dar opera senza dimoro a tosar li venduti, e quelli che non li erano: imperocchè, essendo le lane quasi mature, facendo fondamento della melonaggine di coloro sulla qual si terrebbe iscusato, pensava che non sarebbe reputato dal beccaro di froda; e poscia, in caso se ne levasse piato, riuscirebbe più disagevole a definirlo per lo tanto e quanto ne rivenisse di quelle lane li - a catuno e per sì fatto modo ei non discapiterebbe, perchè voi vi sapete, -chê que cotali traforelli pigliano meglio il pesce nell'acqua torba.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Cotanto adunque adoperaron coloro, che wil giorno vegnente ebbono lavata, ed -resposta ad asciuttar sulle stoje la lana. Intanto eccoti il compratore che si vappresenta colli suoi garzoni per imenarne le pecore; ed il vecchio -che a quell'otta era solo in casa, -conduce elli per esse alla stalla, in odoveseran rinserrate; e quegli, vistole così fraudolentemente tosate e con tanto di lui danneggio, prese a meravigliarne in prima, poscia a dolersene, ed in fine a farne altissimo schiamazzo, perchè il vecchio, per soverchio balioso di composte apparenti ragioni, teneva pur detto che nel contratto non vi entrasser le lane: imperciocchè quelle pecore ne avrebbono dovuto esser spoglie ben innanzi, ed esponeva mille altre di queste sue furberie; e l'altro replicava con parlari molto più veri, ed accomodati alla giustizia; ma tutto veniva a niente: per la qual cosa il beccaro, dopo avere alcuna pezza in sè medesmo ben considerato che, andando per man di notajo, gliene po-.. tesse cogliere anche peggio, perchè per ispuntarla non basterebbe alle spese il valsente della lana, che forse li converria sgozzar eziandio alcun degli agnelli, avvisossi di far vista che si temperasse alcun poco, per-. ciò che adocchiata avea la lana su que' graticci, e nessun de' famigli del.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","vecchio era in casa; e così eragli venuto in animo come potrebbe, se il pensamento non gli andasse fallito, con certo suo ideato stratagemma della tristizia del vecchio rifarsi colla giunta; e dettoli più mansueto, come le di lui ragioni se gli accostassero, alla perfine li diede a credere che si rassegnava per vinto, mostrando così di fuore appena un leggier nuvoletto di rammarco, ma sì che non lasciasse pensar che veramente racchiudessene pur anco di dentro, e disse: Messere, dappoichè la cosa debbe essere in punto come voi dite, io mi vi arrendo; ma pregovi almanco, innanzichè di quivi mi parta, di mi esser cortese di un bicchier di vernaccia, che in cotesti paesi fa eccellente, e darammi conforto e lena per il cammin che feci, e che deggio pur ora rifare. Il vecchio, che non credeva a sè medesmo in veder come la faccenda andasse a riuscir così posata e cheta, tenendo colui dopo tante tempestose parole abbonnacciato daddovero, prese animo, e cominciolli a fare un po' di rumore in capo, perchè si fosse osato di contendere con seco di tanta tracotanza, e con sì palese ingiustizia; poscia facendo apparenza di perdonargli, mosse in cantina con lui, e, dato di mano ad un orcio: vovvene, disse, tirar dello migliore, abbenchè voi no'l meritassi; ma la costuma di qui, e di me specialmente che mi vanto anche di esser largo, ella è le offese di rimeritare mai sempre pre di benefizj; e, così detto, trasse lo zipolo ad una delle botti la più grande ch'egli avesse vesse, ed il ripose da lato in tanto che il vin spicciava. Il beccaro, il qual vide uscir la cosa secondo il suo intendimento, tenendo a bada per via di novelle il vecchio, li fe' disparir destramente che non se ne addasse quello zipolo, e l'intertenne in sin che l'orcio fosse quasi ripieno, e quando il fue: guardate, o Sere, li disse, che oramai trabocca; e quegli accorso colla mano di subito in dove aveva il zipolo riposto, e no'l trovando, cominciò a darsi un po' di passione per amor del vino, che già scappava dell'orcio; l'altro faceva la vista anch' ello di darsi briga in frugar di qua di là per rinvenirlo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","In somma, non li venendo fatto al vecchio di averlo, pensò intanto di far riparo del pollice al buco della cannella, e prego il compagno a salir sopra spacciatamente, e di recar della stoppa, che vedrebbe nel palchetto in cima dell' armadio in cucina, per farne batuffoli che arresterebbono lo scorrimento del vino. Pensate se colui se'l facesse comandar due volte! sicchè, detto al vecchio che stesse paziente, e tenessevi pure il dito, che il farebbe tosto, esce dalla cantina, e fa per li suoi uomini far la ragunata de' berbici che aveva compri, e comandò loro di camminar assolutamente per dilungare il più tosto, ch'ei verrebbe appresso; e frattanto dato di piglio a parecchie sacca, che per caso li vennero alle mani, si diede a riempirle di tutta la lana che su' graticci era distesa, ed intanto il vecchio gridava quanto potesse della gola, perchè quegli affrettasse: ma elleno eran novelle, e nello affastellar che faceva quelle lane ad alta voce li rispondeva in modo di beffarlo che vi tenesse il dito, ch'ei stava facendo li servigi suoi assai bene.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","In somma, per finirvela in corto, colui si mend le pecore e la lana, e il vecchio fu forzato a tenervi il dito sino che alcun rivenisse de' famigli suoi, li quali il trovaron in cantina mezzo dilombato e dolente: ma il fue più gravemente dello animo, quando venne accorto che avevasi accattato il danno e le beffe, che per vero erasi andato con tanta nequizia cercando. NOVELLA II. Compassionevol subbietto, dilicate Donne, e gentili costumati Uomini, è veramente quello della Novella che da me udirete istassera; e maraviglieravvi forse con raccapriccio assai grande e doloroso, che la Natura, delle cose tutte di questo Mondo madre dolcissima, partorito abbia alcuna volta uomini della umana condizione affatto spogli, sì che non sentano le soavissime leggi di essa, e cerchino, dirò così, di ucciderla in sè stessi per non udirne la cara voce, che imperiosa pure si alza, e parla nelli petti obbedienti delle ferocissime tigri, degli immani lioni, e degli sconci gri, brutalissimi orsi; e che ve ne abbia sulla Terra di quelli che vincano in fierezza e crudeltà quelle fere medesime.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ei fuvvi, non ha guari, in questa nostra Città un tale, ch' io non nomo, il quale figliuolo fu d'uno assai dabben uomo, stato, per lunga vita che visse, fidato servigial del Principe; e perciò che tenne rettamente le bilancie della giustizia, fu povero e morissi in bella povertate, lasciando di sè al mondo sei figliuoli in tra maschi e femmine, li quali, con grande amore e studio allevò, e a differenti arti di tutto suo potere incamminò a procacciare la vita; e, per giugnere cotal suo intendimento, fue assai largo e di sollecitudine e di oro. L'uno di quelli si fu l'uomo di che vi ragiono, in niente lui somigliante, il quale, dello ingegner l'arte sufficientemente apparata, ed in quella a spese del buon padre matricolato appena, uscì del paterno nidio, e verde, ancor com'era, e di etate e di senno, mend in moglie una laidissima donna, figliuola anch' ella di un altro antico ingegner di rinomanza, la quale attempata era forse il doppio che lui, e puose banco in casa lo suocero, che il raccolse per affetto, e prese a nodrirlo insiem colla mogliera; imperocchè non avrebbe di per sè potuto far le spese una giornata a sua donna; e così alcuni anni si stette, nello andar de' quali la bottega avviò di molti clientoli, e guadambiando fece di buoni risparmj, tanto a potere metter casa; ed infrattanto sei figliuoli gli vennero, ch'ei crebbe duramente, facendo loro sopportare di ogni cosa disagio, e la fame, in mezzo alla opulenza di tutto (dappoichè la fortuna eragli molto seconda, ed arricchiva fortemente ogni dì, anche per non esser molto sottile di anima). Eragli in questo mezzo venuta del tutto a fastidio la vecchia donna, la quale più che vil fante teneva, e cui villani trattamenti facea, aspreggiandola ad ogn'ora; e quindi poi diessi a correr dietro a femmine d'ogni sorta, delle quali sconciatamente invaghito, ogni giorno toglieva a darsi buon tempo con dannaggio - semmo della sua anima, e del corpo eziandio, che nella dissolutezza corrompette e guastò per tale modo, che immatura morte e dolorosa cercossi ed ebbe.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Intanto ch'egli tal vita menava, li figliuoli suoi sdimenticati ed in niun conto da lui tenuti, dietro li mali esempli del padre correvano, e sostener non potendo la tirannia di lui, che d'ogni cosa lasciavali sforniti, come meglio il poterono, tre di essi in altre arti differenti si misero, quella non esercendo, ma vendendo piuttosto e deturpando col far d' ogn' erba fascio per la vita campare, imperciocchè di casa del padre usciti eran disperatamente, ed avevan anco menata moglie. Il quarto poi, in ordine di nascimento di loro, il quale, niente, come gli altri ardito, ed anzi di cuor buono per eccellenza fornito, ma di basso ingegno era, e perciò mal atto a niuna cosa imprendere, scacciò crudelmente di casa; il perchè fu forza ch' ei prendesse posto infra li più vili gabellieri per non morirsi di fame, ed in tale stato essendo, del più grande amore per una onesta fanciulla del volgo si accese, e quella giurò, e, con tutte le formalità che a tale atto si appartengono, dielle l' anello e impalmolla, con essa traendo poi di buona concordia miseri giorni dalla più desolatrice povertà stretto e tormentato, mentre il di lui padre nella ricchezza e nell' oro disguazzava insino al mento e nello impuro lezzo d'ogni vizio, che con quell'oro medesimo male acquistato alimentava grassamente. Percossero invano li di lui duri orecchi dello sventurato figliuolo e della paziente nuora li molte volte ripetuti lamenti, che l'uno e l'altra per differenti mezzi faceangli pervenire; ma non vi fu mai nè via nè modo che il cuor di lui ne fosse leggiermente tocco, sicchè aver ne potessero alcun ristoro insieme a due figliuoletti della loro unione nati, li quali, a vedere mezzo ignudi era una pietà, ed ei non voleva udirne, nè tampoco si lasciava venire innanzi giammai il figlio, e manco la nuora.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Avvenne pertanto che Messer Currado, che così lo ingegner si chiamava, in passando un giorno per una strada, la quale frequentar soleva per recarsi a certa sua casa usata, ebbe a scontrarsi in una assai vezzosa femminetta, la quale negli occhi, nel portamento, e ne' contegnosi modi a scorger dava li segni di somma onestà, e di pudor grande; ed abbenchè fosse in poveri e comuni panni ravvolta, pur quelli abbelliva essa e facea parer molto colla gentile di lei persona, sicchè colui invaghinne fortemente; e, su di essa posto suo malvagio disegno (perchè cosiffatti uomini, guasti e corrotti, tutti gl' ingegni loro più volentieri adoperano a muover guerra, e dar morte, se il ponno, alla virtù quando meglio è guardata e pura), si fece a dirigerlę certi suoi detti leziosi, per farla accorta del suo desiderio, e perchè essa intrasse nel disonesto di lui pensamento; e quella andava pur via a suo viaggio pudíca e saggia, come era in fatto, senza porgli mente. Intanto ei la ebbe smarrita di vista, e si rimase per lo bagliore della bellezza di lei, che aveali preso cotanto subitanamente e di forza la mente e il cuore, come uno smemorato, talchè non pensava mai altro che a quella donna, la quale gli stava fitta nel pensiero tenacemente, e dappertutto la ricercava; e quella strada, in che la vide la prima volta, rifaceva spesso il giorno per pur rivedella, e tanto ne fu sollicito, che al fine s'abbattè di nuovo in quella, e, cortesemente salutatala, se le mise a canto, e con isfacciatezza la richiese d'amore, facendole di larghe proferte; e quella a così fatte parole sdegnata di cuore, tutta si fece rossa in viso, e voltogli, senza fargli responso, le spalle, intrò in sua casa, cui era presso, e salite in furia le scale, alle sue stanze, nel maggior turbamento si ridusse; ed essendosi recata tosto a lei una vecchia sua 1 vicina, la quale avea dal balcone lei vista torsi dispettosa dalla compagnia di colui, la richiese con dolci maniere dello di lei smarrimento, e se, per mala ventura, il di lei padre avessela duramente rigettata. Quella, che il favellar della vecchia per nulla comprendea, nè potea nemmanco comprendere, tutta soave, in modo di rammarco, e non senza anche alcuna di quelle vere lacrime, che la virtù oltraggiata manda dal cuore agli occhi delle ben nate anime, a colei spose il tutto che erale intervenuto con quello a lei ignoto uomo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Sta lieta, o donna, disse la buona vecchia allora, avvistasi che di colui la non avea conoscenza: forse che oggi ha posto il Cielo di finir le tue pene: stupisci! Colui dello tuo sposo è sì il padre: apri dunque a speranza grande il core, poichè porto opinione, proseguì colei, che ti giovi adescarło più che tu il possa di te: anzi ti conforto che lo adeschi sì ch' egli a te ne venga in tua casa, e quando l'abbi, tienlo, e dagli bianche parole, infin ch'io entri insieme col tuo marito, e li tuoi teneri figliuolini; e tutti allora vi porrete a piè di lui a domandargli mercè, ed ei non potrà che non vi abbracci tutti, e non vi tenga d' allora innanzi in conto di suoi cari figliuoli. Stette la donna al parlar di colei immota, e di stupor trasognata per lo accidente strano e per lo ardito pensamento di quella, cui mandar ad effetto non si assicurava, e insieme non presagiva il cuor suo niente di bene, nè di profittevole.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Pur cesse alfine a quelle sollecitazioni, ed impromise di far lo intendimento di lei. Per la quale cosa il dì vegnente si pose in guato in sul balcone, e di lì a poco scorto da Junge lui venire, prevista in prima la vecchia, giù scese tosto in sulla via, mostrando andar per sue faccende, e l'ingegnere fulle ben tosto a' fianchi, e con suoi discorsi artifiziosi adoperava di farla capace, ed a suo fine volgerla; e la donna, di poi averlo lungamente udito, benchè a malo stento, infinse di arrendersi, ed intrar seco in casa il lasciò. Che cuor fosse, e che animo in que' momenti quello di lei, pensatel voi, costumate Donne, poichè colui strignevala forte, ed ella dilungar si studiava meglio e più che il potesse per dar agio alla vecchia il posto divisamento di compiere, ed avria voluto parlare alcuna cosa, ma non poteva accento dire in tanto allibimento e paura, e si sentiva di nuova angoscia morire.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Alla perfine, nello istante propriamente in che colui di far forza si accingeva, nella stanza allo improvviso appare il figlio per man tenente le due innocenti creature; e tutti a un tratto insiem colle donne se li inginocchiaron davanti, alzando le mani in atto di domandar pietà, e con gli occhi pieni di pianto., è con gementi voci di dolore, che avrian mosso un macigno, andavan chiedendo perdonanza e soccorso: ma tutto venne a niente, poichè colui, che di umano null' altro che le sembianze avea, rigettolli bruttissimamente, e, dopo aver sopra tutti dette molte parole di collera, di burbanza e di minaccie, insino a maledirli, dileguossi dal luogo, que' miseri lasciando stupidamente addolorati in quello atteggiamento. Il figlio poi, la donna e li pargoli poco stettero, che dagli stenti, dallo affanno e dalla fame attriti, l'un dopo l'altro si mo rirono... Che cosa è mai l'uomo! NOVELLA III.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Siccome li gentileschi ed aggra. ziati modi, ed una ordinata liberalità, ed in fine una indole dolce e sofferente procacciano, a pro di tale che così fatte pregevoli doti possegga, la benevolenza di ogni ragion di persone: così per lo contrario le aspere e ruvide maniere, la sordida avarizia, ed una intollerante natura e facile alla iracondia, partoriscono, a danno di chi è di così abbominevoli vizj impeciato, l'odio universale della gente, e ognuno tirano, che si sente dalla compagnia di que' tali ammorbato, a farli soggetto di beffe e di vitupero; ed una pruova, di quanto vi dissi, nella Novella avrete che io sono per raccontarvi questa sera. Fu già, son di molti anni passati, uno maestro in Medicina, che aveva era nome Lupo, il quale, ad operar sua arte, in una certa terra era stato, a spese della Comune, mandato.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Cotestui uomo era di pochissima levatura, e nelle cose dell'arte d'Ipocrate e Galeno così poco infarinato, che disgraziatamente li recipe, ch'ei faceva alli malati, erano quasi sempre un passaporto infallibile per il Mondo di là; e se alcuno ne campava, la Natura che ajutavalo, perchè ei paresse alquanto valente. Era poi anche insofferente e stizzoso a tale, che l'avrebbe attaccata con li moscerini che vanno per l'aria; e ciò che faceval sentire a ragione intrattabile, e dispregievole affatto, era l'avarizia di lui grandissima, in punto che non avrebbe dato un danajo per redimere dalla croce suo padre. La porta della di lui casa stava sempre mai chiusa a chiunque, e se talun giva per lui aveva risposta da uno fenestrino a cui s'affacciava.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Egli però usava in tutte quasi le case della terra, et ogni giorno intrava in alcuna in sull' ora del desinare, et acculattava una panca senza far motto, e, piantando l'alabarda, foderavasi assai bene stando a tagliere con gli altri; ma più spesso che in altra usava egli in quella di un tal chiamato Ancellotto, il qual Capitano era delle milizie del Comune, uomo sufficientemente agiato dello avere di questo Mondo, maravigliosamente giojoso e festevole, e che dava volentieri a mangiar e bere agli amici, ai quali faceva assai buon viso; ma piacevali un poco di dare alcuna volta il giambo. Accadde pertanto che maestro Lupo, avendosi fatto far di fresco un bellissimo mantello di panno scarlattino, che poteva ben essere della valsuta di più di cento lire (il che stante la di lui scarsità fu indizio di morire, siccome avvenne difatto da lì a poco), con quello in dosso adunque una sera in casa venne dello Ancellotto, e, quello trovato, dopo le consuete salutazioni, intorno al fuoco in cucina a sedere con lui si 2 pose, conciossiachè egli era il mese di Gennajo, ed anzi il dì della festa del Barone Santo Antonio, ed il giorno innanzi aveva fatto lo Ancellotto uccidere il porco per far la solita provvigion del salume per tutto l'anno ; et era, per cagion di ciò, tutta la stanza impegnata dei pezzi della squartatura del majale, di maniera che il maestro non sapeva in dove posare per non imbrattare quel mantello; e guarda, tasta, imperciocchè egli era anche in corta vista, infin diè di piglio ad uno scanno e accanto del focolare si assise, tenendosi il cappello in capo, ed il mantello alle spalle, lo strascico raccogliendo in sulle ginocchia per amor dell' untume, di che ogni lato della stanza e lo ammattonato era intriso; e l'Ancellotto intanto con suoi solazzevoli e giocosi ragionari intertenevalo, ai quali poco o nulla il maestro poneva mente; e se alcuna cosa pur rispondesse, ad usanza, il faceva nel modo il più cruccioso e spiacente che mai; nè ricreossi, nè prese a fare un po' miglior aria di volto se non di poi che il Capitano un, tagliere arrecar feo di carbonáta, ed un gran fiasco di buon trebbiano, che di allegro animo misegli dinanzi, e colui diessi tosto ad ingozzar di cotanta lena e possa, che parea venisse d'aver finito quel dì stesso la benedetta de' Franciscani, e così gli venne la favella alcun poco, ma solamente per trovare a ridire alcuna cosa in sulla carbonata, la quale pizzicar, diceva egli, per soperchio di sale, e sul vino che parevali sentir di botte; ma non per ciò nè di quella un minuzzolo nè di questo una gocciola trasandò; talchè venne cotto, e già tentennava sulla seggiola, che il sonno aveval colto, e russava sicut porco, non senza pericolo assai manifesto di cader stramazzone, o nello foco o per terra, come corpo morto. In questo mezzo avvenne che allo improvviso a romper si avesse uno troncone di legna, che il fuoco aveva consunto, il qual sparse qua e là di molte schegge di acceso carbone, ed una del maestro sul mantello a cader venne in un lembo, che nell'addormentarsi tralasciato avea d'in sulle ginocchia.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Capitan funne accorto; ma goder volendosi un po' di festa, insiem con la brigata ch' ivi era, e di sua cotanto vituperevole scarsità castigarlo, accennò che niun si zittisse, e tutti intraron di buona voglia nel divisamento di lui, e furon seco perchè maestro Lupo la beffa e il meritato danno si avesse, e miravano silenziosi al fine cui la cosa, andrebbe a riuscire. Il fuoco intanto avea preso di assai forza, e grande avanzamento avea già fatto, e seguia oltre; ed allora l'Ancellotto, maestro Lupo gagliardamente scotendo, destollo, e prese a favellargli posatamente con coteste parole: Maestro mio, hotti a dir cosa per te di somma rilevanza, e se non fosse che tu se' fuor di misura iracondo, e bisbetico, e per ogni legger bruscolo permaloso, avreitela omai detta. Disse Lupo: e che ci ha di tristo e di spiacente che adirar mi debba?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","dillo tosto, che di saperlo intendo. Disse il Capitano : non già; che tu l'attaccheresti ancor meco: non mi regge l'animo a darti io cotanta dispiacenza; e rispondea l'altro: sia che esser si voglia, mi togli una volta d'affanno, e finiscila, che il vo' pur sapere, nè timor ti rattenga, ch'io m'adiri, che hommi concio l'animo a pazienza, qual che sia grande la sventura mia; ed in mezzo a questo parlamentare, facea sua strage il fuoco. Seguia l'Ancellotto: dirottelo, ma fa boto a Dio, che se tu dì parola o d'ira, o di cruccio anche, più mai vorrotti nè di consigli nè di provvedimento esser cortese; replicò l'altro: io ti fo giuro che starommi cheto, ed avrommi pace ognor teco.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Or bene, dappoichè ad esser savio mostri esser parato, carità vuole che io provvegga sicchè il mantel tuo più innanzi non si guasti: guata costinci dal lato, una bragia evvi testè caduta sopra, ed hanne arso tanto che non è mica un palmo di roba, ed il tabarro è grande, onde il dannaggio è lieve. Ah! sozzo can vituperato, sclamò allora il Maestro balzato in piedi lesto, come se il fistol fossegli entrato dirieto; e, corso con le mani rittamente a por riparo allo incendio, prorompette in bestemmie ed imprecazioni orrende, e disse la maggior villania allo Ancellotto con atti e modi come se fosse divenuto furente, imperciocchè pareva gli schizzasser gli occhi fuor della testa, ed aveva rigonfie le vene della fronte e della gola, che sembrava fossero per iscoppiare; ed il Capitano per converso alle parole di colui, come se non fosse de'fatti suoi, tutto flemmatico, ridendo in tra sè, andaval confortando, e insiem rampognavalo che non sapesse tener l'ira, e il giuro anche avesse infranto: di che il Maestro stizziva ognor più forte per lo soprappiù dello scherno, conciossia chè ridevan gli altri al più non potere, e della beffa, e de' modi di quelli duo uomini di così diversa natura e condizione; laonde affogato nella collera tanto che non poteva più proferir verbo, uscì disperatamente dalla casa dello Ancellotto barcollando, nè più mai, infin che visse, vi pose piede, nè quindi innanzi tennegli più favella, e quando scontravalo per via soffiava come un porco ferito.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Non fu poco il diletto ch'io ebbi all'udir cotesta Novella, che narrommi un testimonio di vista del fatto, ed ebbi caro che allo avaro ne fosse data buona penitenza. Dico però ch' ei si conviene nello far beffe aver misura; conciossiachè alcuna volta per quelle intervengano di sanguinose risse, ed anche micidi, massime quando arrechin danno alla borsa, e che quegli uomini, a cui fannosi, siano di triste natura, siccome maestro Lupo era, cui l'etate, e la diffalta di forze tolse di averne, quale voluto avrebbe, vendetta. NOVELLA IV.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Mondo, fu sempre mai, e sarà pieno di trappole, e di trappolatori ; e pertanto in questa vita non si può stare troppo avvisati, perocchè d'ogni parte sono tesi gl' inganni e li calappj per fare dello altrui sao: ed in quelle se incappano talvolta li più avvedimentosi, pensate poi come ne possano li poveri gonzi martignoni delle campagne scampare. Udite di grazia in proposito la Novelluzza che sono per raccontarvi questa sera, la quale, per la nuova maniera di ghe adoperò inverso un goffo contadino uno sottilissimo arcatore, ed anche perchè il danno che colui ebbe a patirne si fu di poco rilevo, daravvi, son certo, non leggiero diletto. Fu in questa nostra Città, son già di molt'anni, un uomo chiamato il Draghi, di nazione mercantesca ed onorata, il quale, mortogli il padre, che lasciato avealo di piccola sostanza erede, in poco di tempo, anzi pochissimo, per via di giuoco e di crapule ed altre viziosità se la ebbe lietamente mangiata; e non sapendo d'onde più oltre la vita sua vivere, diedesi al mestiere di trammezzator di contratti ne' mercati e nelle piazze, gabbando or l'unoor l'altro, come meglio veniagli il destro, sicchè potea propriamente chiamarsi piuttosto barattier che sensale; e venne poscia in tanta rinomanza nell' arte sua, e fu così valente maestro in quella per color tutti che le malvagie pedate di lui seguiron dappoi, che cotali arcatori per antonomasia si appellaron, ed anche oggidì si appellano fra di noi Draghini ve Dragoni, secondo che hanno più o meno di eccellenza.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vo' per altro che sappiate che il Draghi, di che vi favello, era un uomo di grande statura, ben complesso, e della persona assai contegnoso, e vestiva semplice, ma di molta pulitezza; ed al postutto era parlatore sobrio ed acconcio: per la qual cosa, allo vederlo ed udirlo si sarebbe detto esser lui uno degli Anziani, o delli Priori; sì che que' tanti che di lui non sapevano, da quella sua 7 apparenza abbacinati rimaneano ed alle di lui parole davan credito senza limite e senza avvertenza. Accadde pertanto che, essendosi egli recato un dì di buon mattino, la settimana innanzi del SS. Natale, sul mercato de' polli in Piazza, venuto nel rango di que' pollajuoli, quello trovò assai bene fornito di pollame d'ogni ragione; ed a vedere quei bei gallinacci grandi e grossi, che in molta abbondanza ivi erano, si moría di voglia di averne un pajo per solenneggiar la festa; ma egli era così diserto di moneta, che non avrebbe potuto nemmanco, se fosse morto in quel punto, il traghetto pagare a Caronte per passare allo inferno.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Per la qual cosa chiamate a rassegna nella 2 mente scaltrita parecchie delle sue sottilissime malizie, una gliene piacque, ch'egli avvisò esser potesse confacente a cavar dalle mani di qualcuno di que' martori villani una coppia de' più badiali gallinacci a ufo; e per quella metter in opera, che il colpo non avesse a fallire, dando in alcun che gli guastasse l'uovo in bocca, incominciò prima a sguardar bene intorno così sottocchi tutti quanti ivi erano; e, preso sicurtate, adocchiò un contadino, che gli parve essere il fatto suo, ed a quello avvicinatosi: buon uomo, gli disse, quanto vuoine di cotesti polli, s'ellino sono per vendere? Diece paoli, messere, l'altro rispose, e facciovi buon mercato, perchè voi mi parete quel cotale da non menarvi per le lunghe, e m' avete l'aria di essere uno assai dabbene Signore; che, senza ciò, ad altri non li darei manco per dodici. Il Draghi li toglie dalle mani del vilJano con onesta maniera, e li contrappesava così a mente: poi quando parve avesseli considerati, glieli rinunziò, dicendogli: tu se'savio, nè io vo' abbattere un soldo, perciò viemmi drieto insino a casa, ch' io ti salderò la tua ragione.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il gocciolone si mette la via fra le gambe dietro a colui; il qual, venuto sino al Collegio de' Gesuiti, fece alto, erivolto al villano: non ti sia grave, gli disse, di soffermare alcun tratto insin che io faccia certo servizio, che io debbo per comandamento del Principe, del quale son io capo Ingeguere, e mi chiamo il Porcello, ed ho la mia abitazione quipresso, in punto nella viottola della Croce di San Gioanni (e questo gli disse per meglio confettarlo, e godersi di due modi la beffa ch'egli andava preparando). Ei mi conviene, proseguì colui, misurare tutto intorno l' Isola di questo difizio per veder quante braccia di latta vi verranno a far di nuovo la doccia del grondajo, la quale dal tempo è guasta ora, e quasi consunta; per il che l'acqua piovana, che sgocciola rasente il muro, quello imbratta qual tu vedi, e recagli anche danneggio: anzi, se tu vogli d'ajuto essermi cortese, è tosto fatto, ed io farollo al Principe a sapere, ed egli renderattene merito senza fallo. Il villan, ch' era stato a bocca aperta a beversi quella bella filastroccola, udendo chi egli era, trattosi prestamente il cappello di testa: Eccellenza Illustrissima, gli disse, chiedovi umilissima perdonanza se non vi ho reso, qual si debbe, onore, e mi dichiaro presto alli servigi vostri, e mi tengo a voi ben raccomandato presso l'Illustrissimo signor Duca.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Draghi allora con somma gravitate cavò di tasca alcuni fogli di carta, uno calamajo, poscia un grosso gomitolo di spago, e queste cose tutte pose nelle mani del villano, affin d' impacciarlo di modo ch' ei fosse forzato li polli di posare; e così fue, imperciocchè il pollajuolo disse tosto: e dove posiam ora colesti polli, che qualche mariuol non ce gl' imboli. Porgili a me, disse il Draghi, io vo qui un tratto a riporli dietro l' imposta della porta della Chiesa, che nessun vi puote colà osare, e, fatto poi l'uffizio nostro, andrem per essi; ed il Draghi mosse con quelli in chiesa, e dielli a guardare ad una buona vecchierella, che innanzi allo altare di Santo Ignazio si stava orando, é glieli accomandò ferventemente; poscia venuto là dove il pollajolo era: Orsù, gli disse, togli ora il capo di cotesto gomitolo, che a man mano androttelo svolgendo, sicchè tu giri il dintorno tutto di quest' Isola, ed indi rivegna costinci a me, che starotti aspettando. Il contadin babboccio vanne pianamente secondo l'ordine dato, ed il Draghi, quando l' ebbe fuor della vista, spacciatamente taglia la funicella, e l'altro capo di quella ad un chiodo attacca e fa due salti in chiesa li polli a ritogliere, e dalla a gambe, che pareva avesse l'ali.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Intanto l'altro con piena fidanza, a tutto suo agio, viene al posto, e guata, e cerca, e chiama ser lo misuratore e delli polli in chiesa; ma elleno eran novelle, talchè ei non sapea cosa pensarsi, e stavasene lì col filo in mano, come uno smemorato. Alla perfine, perchè pur non intrava in alcun modo nella sua grossa mente che un cotal uomo esser potesse da ciò di fargli un tanto sconcio ladroneccio, ebbe subito pensato ch' ei se ne fosse ito per alcun suo urgente caso, o che il troverebbe a casa. In fatti chiesto d'alcuno, che all'abitazione del Porcello il menasse (conciossiachè quella casata di colui erasegli ben piantata in testa), colà venne, che gliene fu insegnata la porta, con lo spago della misura; e picchiato, di Messer Porcello richiese; e la fante introdottolo dinanzi a lui, che si stava al banco a' suoi lavori, intrato, a prima giunta senz'altro avvisare fattagli una profondissima riverenza: hovvi, messer Eccellenza, recato il fil della misura dell'isola, di che potrete a vostro placito tirar il conto della latta, e vi fo fede ch' egli è esattissimo, e perciò troppo di tempo io ho speso, che ve ne siete ito; pregovi pertanto di ben raccomandarmi allo Illustrissimo Principe; e pagatemi li polli, che andrommene pe' fatti miei.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Porcello allo udire il parlar nuovo, e stracco, tenne senz' altro quell' uomo uscito di mente, e adoperava pur colle buone perchè isgombrasse; ma quegli non ne voleva intender niente, e teneva detto: datemi li miei diece paoli; e non vi giova lo infingervi, che voi siete propriamente quello (e per mala ventura egli rassomigliava molto al Draghi). Il Porcello s'adirava della colui improntitudine, e l' altro veniva furente, che si teneva rubato e schernito; e tanto andò innanzi la cosa che al Porcello, veggendo colui, cui per la stizza eran già venuti gli occhi rossi come brage, e rinforzava ognor più dicendogli del ladro, e molte di altre siffatte rilevate ingiurie, e che non ne andrebbe al giudice, ma che si farebbe ragione di per sè (accennando il grosso noderoso bastone che avevasi in mano); cominciarongliva tremar li pippioni, e dettogli che si temperasse, che andrebbe per lo contante schizzo fuori della stanza, ed in essa il villan rinserrato a chiavistello; mandò subitamente per quattro servigiali dello spedale, che il pigliassero; e quelli venuti, nella camera intrarono, dove colui si stava li denari aspettando, e postegli tosto le mani adosso, ed avvinghiatogli alle braccia, al collo ed intorno al corpo una buona fune, così condizionato allo spedale il trascinarono a stento, perchè colui gagliardo e nerboruto, dibattevasi furiosamente, e facendo la via ora biastemmava, or li suoi polli ricordava, ora il misurator del Principe malediceva, e molte altre cose diceva che sembravan stranezze; onde color che il teneano, venian fortificati nella credenza lui esser veramente mentecatto, è giunti nelle sale del pio luogo, furongli subito alle costole li cerusici, li quali, vistolo trafelato, udito il caso, e lui favellar di tale forma disordinato, e finalmente tastatogli il polso, il quale batteva a balzelloni (che non poteva essere al trimenti), il giudicarono in effetto della mente offeso: sicchè, fattolo bene in letto legare, incominciarono con salassi, coppette, ed altri argomenti a lo medicare, ed ei perciò ognora più imperversava, e que' servigiali davangli tratto tratto alcune correggiate, e fu quasi per divenir pazzo davvero dimorando in quel luogo, ove erano molti altri infelici orbi di ragione, e sopportando que' trattamenti; se non che, scorsi pochi dì, ebbe a capitar nella sala il Maestro primario del luogo, il qual uomo era di altissimo intelletto, e visitato colui, e bene scandagliato, venne presto a capo della matassa, perchè trovollo, seco lui favellando, e narrar facendosi filo per filo la cosa ch'ei disse con assai buon ordine (di che ebbe anch' egli a ridere a non poterne più), ch'egli era in tutto sano fuorchè alquanto affiebolito, per essere stato da quelli carnefici dello spedale martoriato per soprappiù: per la qual cosa comandò fosse messo in libertà, e mandollo; reso capace, che non il Porcello assai dabben uomo, ma altri di perversa natura era stato di quella truffa l'artefice sconosciuto, e confortollo ad esser per lo avvenire più accorto; e così avvenne, che assottigliatosegli il sangue, se gli assottigliò anche di alcun poco lo ingegno, e la buona lezione fecel divenire mascagno. NOVELLA V.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vo'dirvi stassera, piacevoli don ne e gentili uomini, una curiosissima Novella; che mi do a credere v'abbia a far ridere assaissimo. Voi tutti, quanti qui siete, dovete aver conosciuto il Poretto, maestro di Leggi civili, che morì, saran sei anni allo incirca, in le prigioni, ov' era tenuto in condannagione per avere accoltellato e messo a morte un giovine camerier d'osteria. Voi vi sapete ch' egli era uomo sollazzevole molto, e che li piaceva assai di dare il giambo quando gliene veniva il destro; e perchè non s'era egli guari dimesticato col Codice e col Digesto, conciossiachè fatto aveva il mestier del soldato per tutta la sua gioviDezza, e viaggiato anche di molto per il Mondo anzi che attendere agli studj, aveva perciò pochi clientoli : per la qual cosa frequentava anche poco il banco, ed usava più sovente ne' circoli di piazza e delle taverne; laonde facendo di miseri guadagni coll'arte sua, era condotto a vivere molto strettamente con la moglie, ed una fante sola ch'ei teneva in casa; e per conseguente soleva egli per lo più far egli stesso le provvigioni in sul mercato di ciò che abbisognavagli in casa.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Avvenne per tanto un giorno ch' egli ebbe a comperar delle uova da uno scaltrito villano, il quale gli fece di mille sagramenti. ch'elleno eran fresche, e fegliele a carissimo prezzo pagare, ed avendole a casa recate, alla fante le diede, che in diverse maniere per il desinare le cuocesse di quel giorno che era uno Sabato; ma quelle furon trovate parte tanto stantie, e parte per sin fracide, che per quel dì ebbe a fare un digiuno che non era in Calendario. Pensate voi se la cosa andassegli al cuore, e se legassela al dito; e con sua donna, e con la fante: alla croce di Dio, diss' egli, se e' mi vien fatto che quel pollajuolo midia ne' piedi un' altra volta in sul mercato, vo' farlo pentito d' avermi arcato, non che del digiuno che quest'oggi per la di lui cattività e' mi convien .sostenere.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","In fatto non istette in guato il Poretto, che il contadin mariuolo capitasse, più di quindeci dì, che in capo di quelli eccoti colui nella fila de' pollajuoli comparire: ravvisatolo egli assai bene, tanto che fu ben fermo che fosse veramente lui, vassene all' Uffizio della grascia, che a que' tempi da uno che si chiamava Vicario era tenuto, il quale ad aver cura della salubrità de' camangiari era posto, ed anche era Giudice delle minute quistioni che sulla piazza all'ora del mercato nascevano, e, spostogli il caso, richieselo che gli facesse ragione. Lo Vicario, che era per buone somme con li pizzicagnoli, pollinari e tutti li rivenduglioli pattovito di lasciarli fare a lor piaci mento e libertà per l'anno ch'ei teneva la bacchetta, iseusandosi che avesse altre più grosse faccende alle mani, voltogli le spalle, non volle più altro dargli udienza; del che indispettito il Poretto uscì del camerino, e pensata subito una sua sottilissima malizia, con la quale del villano si vendicherebbe, se ne venne al sito in che colui si stava con la cesta delle uova, e tenendol guardato un'altra volta ben fiso e bruscamente per non ingannarse, e colui avvistosi il Poretto esser quello il da lui gabbato li quindeci giorni addietro, cominciarongli a tremar li pippioni, ed or si volgeva ad altra parte come per caso, ora occupava il volto della mano per non esser conosciuto; e questi modi e quelle arti raffermarono viemeglio l'altro nella di lui certitudine; laonde avvicinatosegli, ricercollo se gli venderebbe quelle uova, e quanto ne volesse. Disse il villano: holle recate apposta al mercato: messer sì, e vuonne duo giulii una ventina, ed elleno sono quarant' otto in punto; sia come vuogli, disse il Poretto, se tu mi tenga fede di cristiano, ch' elle non sian della luna, che le potrian esser anche guaste, ed io le vo' fresche da bere.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Disse il villano, dovvele freschissime, e forse le galline mie ne cantan ancora: Disse l'altro: spérerolle, e quelle che tralucono resterannoti, ed io porterommi le piene; e così furono in patto. Il perchè il Poretto incominciato a spêrarle, fingeva impiglio, che non sapesse in dove ripor quelle che scernerebbe; poi, come se avesse provvisto allo istante: aspetta, disse, buon uomo; e fattogli recar le braccia al petto, a modo che se stesse cortese, incominciò a mettervi sopra quelle le uova piene; e quelle che gli parevan vane, riponeva nella cesta, sicchè al fin del giuoco il pollajuolo ébbene ventidue in sulle braccia: il perchè non si moveva come se fosse stato di marmo, nè pur fiatava per la tema che alcun gliene cadesse; e quando furon sceverate, il Poretto ed il villano presero in tra loro a piatire per le sceme ch' eran messe a parte; e l'un diceva, ch'elleno eran buone, l'altro che non solamente eran sceme ma anche marcie; insomma, tra il sì ed il no: convincerottene io, disse il Poretto, e prese quelle uova ad uno, ad uno andava rompendogliele nella fronte, e ad ogni volta gli teneva detto: or bene sono elleno, o non sono guaste? E colui masticava chiodi, e mugghiava fra'denti come un toro ferito, e non si poteva muovere per amor di quelle che aveva in sulle braccia, nè manco parlare, che gli conveniva tener chiusa la bocca, perchè non vi entrasser le tuorla e gli albumi fracidi e puzzolenti, che scolavangli per la faccia, il petto e giù per la camiscia.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Poi quando il Poretto ebbe finito, il villan si credette, e pensavano tutti quanti che eran d' intorno a godersi quella bellissima beffa, per cui ridévanone a non poter più, che la cosa resterebbe lì, e che rimetterebbe nella cesta l'altre che Ce aveva scelte; ma fu tutto il contrario, perchè il villan lasciato nella positura stessa, continuando pur via il Poretto come fosse stato un rusico che fa, e lascia per lo suo migliore il malato guaire, disse: or si conviene, spêrar anche l'altre due uova, che tu villan, rinnegato hai nascoste nelle brache. Pensate or voi, se paresse allora a colui d' essere in un rovajo, e si diè a gridare ajuto, ajuto; ma niun mosse per lui, che anzi tutti ridevan di voglia ognor più; ne egli più potendo star saldo, incominciò a spingere indietro il sedere, ma il faceva posatamente di maniera da salvar anche le uova; ma non gli valse, che alcuna non rovinasse abbasso, ed il Poretto, seguitando por via, prese in mano finalmente le due uova tepide del pollajuolo; e colui che si vide all' ultimo stremo, allargate allora disperatamente le braccia, lasciò andare il resto delle uova, che aveva ancor difese, e così impiastrato, e con la brachetta aperta, corse a gambe levate fuor della piazza dalle grida e dalle risa accompagnato di tutto il mondo accorso a così ridicoloso spettacolo. cercano 0 E così, od altra simil punizione a color si dovrebbe, li quali, di disonesto guadagno ingordi, con cattive merci, od in altri modi, di trappolar li creduli e dabbene uomini: così avrebbero e beffe e danno qual si meritano, dappoichè non paventano le gravissime pene che il Signore Iddio serba alli Gabbatori.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","NOVELLA VI. Non on men curiosa e dilettevole di quella che udiste jer sera è la Novella che son presto a raccontarvi. E' fu già, son molti anni passati, in questa nostra città per chiarissimi uomini in ogni genere di scienze, di lettere e di arti rinomata, e fertile d' ingegni acuti e pronti anche in fra le persone volgari, un giovine di onesto parentado e benestante a sufficienza, il quale, mortogli il padre di buon otta, e veggendosi ricco di assai roba, dato ordine alle cose sue in villa, in dove aveva dimorato insino alla morte di quello, a soggiornar venne in città con buona somma di danari, e con buona rendita.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Era costui gobbo difformemente; e voi sapete che coloro che sono o guerci o storpj, e più quelli che banno quel cotale difetto della gobbaggine, non so perchè, sono per lo più cattivi, o per to meno insolenti e nel parlare mordacissimi; e par proprio che la natura abbia voluto dar loro e lingua ed ardire più che ad ogni altra creatura, a difesa contro la superiorità degli altri uomini che voglionsi far beffe del loro ridicolo. Era costui, dissi, gobbo sconciamente, e sebbene fosse di così mal concio, si teneva essere pur nullameno il più bel fusto che mai; il perchè s' impacciava assai volentieri con le femmine, e a tutte, o fossero fanciulle, o ben anco maritate, a tutte faceva del vagheggino; ed o ne vedesse in sui balconi, faceva lor di grandissime sberrettate; o ne vedesse in porta, graziosamente a suo modo loro si appresentava, ed a tutte si profereva, e si offeriva a tutte servidore: di che le donne veggendo quello sconcio fare cotali suoi attucci ne prendean maraviglioso diletto, ed avevan grande spasso ad udirlo dire quelle sue pappolate. Ve n'ebber però talune, che, sapendol ricco, no'l disprezzavan tutto affatto, anche perchè di quando in quando o regalava un qualche aghetto col puntale d' argento, quando alcun pajo di pianelline, e così qualch'altra di così fatte piccole bagatelle, sempre però strettamente, perchè era anche scarsissimo; perlochè gli altri giovinastri del paese n'eran sdegnosi d'invidia, e il mordevano vigorosamente, e il toccavano sulle di lui buone venture, motteggiandolo finalmente per ciò ch' ei voleva recarsi tutto il mondo in sulle spalle, e che il si prendeva di troppe faccende addosso; ed ei che era mascagno, ed intendeva benissimo il senso delle maliziose parole di loro, si parava le mosche valorosamente, rifacendosi sulla siccità de' loro borsellini, e con mille altri pungentissimi argomenti, chiamandoli biotti e stornelli senza penne e senza carne; ed aveva persino l'audacia, perchè ellino non si pensassero ch' ei non mettesse a profitto il suo tempo con le donne, di vantarsi apertamente de' varj casi che gli eran bene intervenuti con la tale e la tale altra, che rammentava per nome (di che fuvvi grandissimo scalpore in certe famiglie ch'eran state tocche); ed io credo, abbenchè no 'l sappia con certezza, ch' egli ne avesse di buone bastonate, che gli avrebbon dovuto far uscire del capo il ruzzo di que' suoi sconci amorazzi (mas' ei se le ebbe, la medicina però non valse a guarirnelo).","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Accadde impertanto che venne a costui il capriccio di una bellissima fanciulla, che figlia era d' un fornajo molto bene in istato, assai baldanzosa, ed anzi astuta quanto esser potesse mai donna, talchè le pose attorno un nojosissimo assedio, passando e ripassando ad ogni ora per la strada in che essa dimorava, che la non poteva mettersi fuori alla finestra, o venir sull' uscio di casa, ch'ei non fosse sempre lì; e quando potevasele avvicinare, andava adescandola con larghe proferte di grandissimi servigi e di regaletti; ed acconto di quelle cose, con qualche ciambelluzza inzuccherata si adoperava di farla dolce e cortese, e di mettersele in grazia. Colei intanto pensò di farsi di lui un po' di solazzo (come solete fare spesso voi altre donne, allorquando vi dan tralle mani di cotali tordi da dar la salsa); e prese a pascerlo di buone paroline a bella posta per viemeglio condizionarlo, e la lo tirò su tanto, e la lo cosse sì bene, ch'ei ne divenne perdutamente innamorato, e non avea nè pace nè riposo, se non quanto o la vedeva, o poteva starsi qualche momento a favellare con lei; il che per altro la non permetteva che ben rade volte, perchè la maliziosetta d' accordo anche con duo suoi fratelli, che sapevan la cosa da lei, stava in grande riserbo, affinchè non le fuggisse del calappio: quando in fine la Lisabetta, che tale era il nome della Fornarina, vide che l'uccello non aveva più di concia, pensò con li detti suoi fratelli esser tempo di fargli la beffa, che lunga pezza andavan meditando, per dargli la penitenza dovuta alla di lui sfacciatezza, e delle peccata che si aveva messo a carico dell'anima sua per lo addietro, suonando di più a tromba, vero o non vero che fosse, le sue prodezze amorose in danno della onestà di molte povere donne; e siccome ser Masino, che così chiamavasi il Gobbo, le poche volte che parlar poteva alla Lisabetta le andava sempre stringendo li basti attorno (e quella erasi sempre ora del padre, or de'fratelli, or della fante scusata, che non la lasciavan mai sola), il meschino si struggeva per la grande passion del cuore. Avvenne finalmente che uno venerdì, sullo imbrunar del giorno, trovassela in porta: perciò, fattosele innanzi, diedesi con grande studio e calore a sollecitarla strettamente; il perchè la Lisabetta, facendo le viste di arrendersi a poco a poco con certe moine studiate, la lo alloppiò di forma, ch'ei tenne per fermo colei fosse intrata nello stesso desiderio che lui.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Sicchè ser Masino proseguiva a'stringerla ognor più, ed ella che, secondo 1' ordine dato co' fratelli, disiava finir la commedia con lo colpo di scena maraviglioso di già ideato; senti, gli disse, Masino mio, vogliamo noi tentare la ventura nostra ? Se tu sai essere arrischiato con coraggio, il colpo non puote fallire. - Se io ho coraggio, tu mi dì?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Cuor del corpo mio, rispose Masino, io n' ho tanto e quanto tu ne vogli. Ebbene, disse allor Lisabetta, li miei fratelli oggi sono iti fuor della città per far compera di grano, nè torneran che domane a vespro; vienne a me in istanotte dopo l'una, ch'io calerò in sulla strada dalla finestra una gerla che sarà raccomandata alla fune della girella, che tu vedi costà sotto al tetto sopra la finestra della mia camera, la qual serve a tirar su le legne per il forno, e riporle sul granajo: tu acconcie ravviti entro alla meglio, poi dà un crollo alla fune, ed a quello seguále la fante, che sta per noi, ed io faremti prontamente salire sino alla camera mia, alla quale altra via non è in fuor di questa, conciossiachè ei converrebbe, entrando per la porta, passare per la stanza del vecchio padre mio, il quale potria aombrar di qual cosa. Il gobbo non credeva a sè stesso una tanta e così súbita fortuna, e nón capiendo nella pelle per la contentezza, ei non vedeva l'ora di far quel bel volo, e le impromise che saria presto all'ora data se gli avesse dovuto anche costar la vita, e dissele che con un fischio l'averebbe fatta accorta del quando ei giugnerebbe in sulla strada; e la donna così bene imbastitolo, diegli commiato, e si ritrasse prestamente in casa a far di tutto consapevoli li fratelli.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Al gobbo intanto pareva mille anni ogn' istante che trapassava, finchè venisse quel beato momento, e gongolava dentro di sè pel piacere, che si pensava essere prossimano. Venuta al fin l'ora, eccoti Masino in sulla strada che dà il fischio che sarebbesi udito diece miglia lontano, e presta la donna in sul balcone a calar la gerla, la quale, tocco appena ebbe terra, colui saltovvi entro lesto, come uno scojattolo, e dato il segno avvisato, li duo fratelli, ch' erano lì appostati incominciarono a tirar su, e su, e su; ed arrivata la gerla a filo della finestra, il gobbo che volea aggrapparla colle mani per saltar nella camera, così sottovoce, andava dicendo: lì, lì, basta, basta, ferma, ferma: ma coloro facevan orecchi di mercadante, ed il lasciavau dire, ed il convoglio andava pur su a suo viaggio; e quegli teneva ognor detto: giù giù; ma veggendo far tutto il contrario, sospicando subito, reo com'era e malizioso, di qualche garbuglio, si diè a gridar forte quanto gliene poteva uscir dalla gola: abbasso, abbasso: ma elleno eran novelle, che il tirarono fin vicino il grondajo del 62 7 e tetto; indi appiccata con un nodo la fune ad un raffio, che era da lato il parapetto, quivi il lasciarono andorno tutti a letto, dopo aver riso lunga pezza del topo che era cascato, e che ballava nell' orcio, L'era il mese di Gennajo, e fu buona ventura per lui che la gerla era lunga, e potè accovacciarvisi entro rannicchiato, ed essere così alla meglio riparato dal freddo, altrimenti ei sarebbe morto agghiadato in quella notte. La mattina vegnente poi che era il Sabato, dì di mercato, incominciò di buon' ora a passar gente in quella contrada, e sperando pure che la traditora avrebbe finito di martoriarlo, se ne stava zitto, come olio ad aspettar la sua liberazione: la quale veggendo non venir mai, prese disperatamente a gridare, mettendo la testa fuor della gerla, per dimandare ajuto e mercè per Dio.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Que' che passavan per lì, si guatavan d'attorno, spiando da onde quella voce venisse 7 che lor feriva l'orecchio; finalmente alzati gli occhi, vider colui, che non potevan ben raffigurare ancora, appeso là su, siccome un merlo in gabbia, ed immaginando che altro esser non potesse che una giarda, ne ridevano a più non potere; ed infrattanto andossi raccogliendo a poco a poco sotto a quella finestra tanta moltitudine di popolo, come quando è messo alla Gogna un malfattore di rinomanza; ma in fra molti vi fu alcuno che il conobbe benissimo per quello che egli era, e così cominciò a divolgarsi intorno, che egli Masino. V'è là Masino, vè là Masino, ed ei fu allora propio un grido universale; ed era il più bello spettacolo che si fosse mai visto. Intanto essendo informato l'Uffizio de' malefizj di quanto veniva di accadere, vi accorse il Giudice col Notajo, e quantità di birri, li quali entrarono in casa alla donna; e lo Giudice sentita la cosa, comandò alli birri che facessero discendere la gerla in sulla strada, e misero così in libertà era l'uccellaccio alla vista d'ognuno, che non ando, ma volò, come se avesse avute propriamente le ale, all' ostello suo, accompagnato dalle fischiate del popolo, che si godette la punizione che fu data a Masino, poichè tutti ad una voce, conosciuto il fatto, dicevano aversela egli meritata.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Fu tanto efficace e di buon peso la lezione, che la Fornaja diede al gobbo Masino, che colui, ritiratosi in villa al suo paese, mai più fu oso di mostrarsi in città per in sin che vivette. NOVELLA VII. La beffa che si ebbe dalla Fornaja Masin gobbo, di che novellai jer sera, hammene chiamata alla mente un'altra non men dilettevole e nuova, che alcuni lieti giovani beffardi feciono ad un vecchio scimunito; e vovvela raccontare come avvertenza a darsi a que' cotali uomini, de' quali la età è sul tramonto; chè dalle donne e dalle Muse egli è savio consiglio il tor licenza più tosto, che tardi.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vivette alla metà del passato secolo, essendone poi morto in sulla fine di quello, un Notajo. Era costui uomo assai nuovo e diverso, sì come vi sarà conto per me novellando alcun'altra volta di lui, ed era anche piccolinino e maghero della persona, con uno smisurato gorguzzule, che risaltava ancor più agli occhi per ciò che (vestendo egli anticamente con larghissime vestimenta scollate, e a larghe mostre alle maniche, e lunghissimo giubbone negro, che gli finiva al di sotto del polpaccio delle gambe) si cingeva anche al collo con larga fibbia di argento un piccolissimo collaretto di dobretto bianco, dal quale sporgeva fuori rilevatamente il grinzo pomo di Adamo; e, siccome era anche calvo, usava una parrucca che gli copriva poco più di metà la testa, ch'egli era veramente a vederlo una maraviglia per ridere; senza contare che lo suo corpo pareva dirozzato col piccone, ed era anche grosso d'ingegno. Del resto poi era lindo e pulito sommamente, ed anzi schifo di vedere e di udir parlare di brutture di ogni maniera.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Soprattutto inoltre era uno piacevole solazzo il vederlo così sempre infaccendato, abbenchè pochissimi clientoli avesse, con grossi fasci di carte sotto il braccio, che gli spuntavan fuor delle tasche, e che teneva serrati al petto tra la camicia ed il giubbone, camminar affrettato, gesticolando per le contrade e per le piazze, e su e giù per le scale de' Tribunali, che avreste detto lui essere il più gran baccellare, ed il più richiesto avvogadore della città. Aveva egli sua casa posta in sulla strada maestra, che mette alla porta Romana; e voi vi sapete che la Domenica di Passione, ogni anno, sebbene ei sia giorno di penitenza, vanno li cittadini fuor della porta ad un miglio della città, alla chiesa di Santo Lazzaro più a diletto che a perdonanza; cui stando a fronte una grossa osteria, là uomini e donne entranovi e s'assidono a lunghi deschi, e fanno di grasse merende, che il direste il dì di Berlingaccio; sicchè passando di molta gente ed a piedi ed in carrette per la detta strada a recarsi di fuore, quelle di donne che non vannovi, procacciano o finestre o porte d' alcuno de' dimoranti sulla strada per vedere il traine di coloro che passano Avvenne per tanto che, per una tale occasione, ebbe a capitare a ca' del nostro Notajo una avvenente assai e gentile donna, col corteo di due o tre suoi amici, che usavano ogni giorno in casa di lei, tratti dagli aggraziati ed onesti suoi modi; conciossiachè ella era saggia grandemente e costumata. Messer Notajo la vide, e la gli piacque forte a prima giunta, sicchè se le pose attorno ad intertenerla con suoi parlari sciapiti e milensi, ed a narrarle le imprese amorose che aveva in gioventù fatte, e come alli suoi dì le donne gli correan drieto, e le buone ture insomma che gli eran toccate, e cotali altre sue babbuassaggini, di che la donna prendeva maraviglioso diletto in vederlo ed udirlo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Venuta alfine l'ora d'andarsene, prese ella onestamente commiato; e colui, serratale la mano in fra le sue, e basciatala con dimostranza di ferventissimo affetto, se le proferse a servidore, e la pregò voler consentire ven ch' ei la visitasse in sua casa di quando in quando, e la donna glielo concesse con assai cortese risposta. Non capendo colui nella pelle per lo giubilo di poter trovarsi a lei d'appresso così a suo grado, andavasi pascendo di vento come il caval del Ciolle, a quel che ei mostrava ai discorsi che teneva sovente con cui di colei favellasse, e più con queglino che, vi dissi, praticavano la donna ogni giorno, coi quali fermò grande amicizia; e coloro davangli erba trastulla per averne migliore solazzo, ed ei se la ingollava tanto meglio, che colei gli faceva il miglior viso che mai, secondo sua gentile natura. Ei vi conviene or di sapere che il marito di quella assai vago era della caccia, ed uccellava anche a grande piacere con le reti, e gli venne preso una quaglia in sullo finire dello autunno, la quale volendo per lo gnente anno a richiamo serbare, in una gabbiola fuor della finestra la maggior parte del giorno teneva, ed ve alcuna volta anco la notte, imperciò ch'era bellissimo tempo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Messer Notajo ne aombrò, avvisando che alcuno avesse per avventura di quello uccello fatto alla donna presente, e si rodeva chiusamente, ma non si osava farne motto, e solamente quando l'uccello talvolta cantava, soffiava egli e borbottava sottovoce: e di ciò la faute, e que' gentiluomini ne furono presto accorti, ed anche perchè stava già da qualche giorno molto grosso colla donna, abbenchè non ne sapessono il vero quare; per ciò la fante, che era una scaltrita tale che avrebbe fatta la salsa al Diavolo, se gli mise attorno per venir a capo di quello di lui farnetico, e tanto la lo scalzò, che non ebbe il coticone vergogna di dirle il suo male, e perchè fosse roso da una maladetta gelosia; e quella il tenne pur fermo nella conceputa sospicione, e fecelo anzi chiaro come la padrona assai di buona voglia e compiacenza un tale giovanotto vedesse molto avvenente, che per arra di affetto avevale di pochi di propriamente quello uccello mandato; il perchè messer babbione ne venne furente, ed avvisò voler farne vendetta. Laonde avutone segretamente consiglio con que' siffatti galantuomini, che facean le viste anch'eglino d'averlo per male, perchè la donna si facesse gabbo, per tale forma, e di lui, e di loro, posero tutti insieme che si dovesse imbolarle quell' uccello ad ogni costo, che sarebbe stato alla donna assai ostico ed amaro il perdere quella cosa ch' eglino dicevan esserle la più cara che neuna altra del mondo, e così furon tra loro; di dove deliberarono, che si avesse nel fatto a metter la fante,. perchè la vegnente notte la gabbia appensatamente dismenticasse di fuora; ed ellino con una lunga pertica, a cui legherebbono sullo estremo uno bene affilato coltelletto, verrebbono a tagliare la funicella che tienla sospesanal raffio, e raccoglierebbonla nello scendere che farebbe, perchè la quaglia per lo sbattimento non ne morisse.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Dissono poi ancora, che il tutto avrian essi con la fante ordinato sì, che lo effetto pensato a mancar non avesse; e così furono in trama con quella di fare a messer Notajo una rilevata beffa, che lo avesse ad ammorbar dello amore per la vita sua; e tolto, a ciò fare, un ventre di bue pieno, com'era stato dal corpo della bestia sventrato, e tratto quello ancor caldo fuori dalla finestra sullo imbrunar del giorno, al luogo della gabbiuola lo appiccarono, e pareva, al barlume, esser quella, e per lo volume e per la sua forma allungata ; arroge, che messer babbione aveva la vista e fievole e corta, ed era notte mezzo oscura, a tale che non poteva mancare che non vi fosse preso. Eccoti dunque, all'ora data, li duo beffardi, e il martore sotto la finestra; ed un di loro prese subitamente a dire: Oh buona ventura, compagnoni, vella ancor là la gabbiuola! Oh!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","sì, che la tristarella vorrà dimani esserne corrucciata e dolente, che non troveralla più. Or via, accónciati ben sotto (disse un di loro al Notajo), ben rasente il muro, ed il lembo dispiega del tuo vestimento, sicchè, quando io taglio, a stramazzone non caggia, e la quaglia non ne muoja; e colui sotto: intanto l'altro allungata la pertica, tenendosi ben da canto, e più lunge che il potesse, diè d'una gran botta col coltelletto in quel buzzo, ma lo ferío di schiancio, sicchè lese appena le integumenta, e piovve sol poco liquido, che andò a cascar sul volto del Notajo; e quei dolendosene andava dicendo: Domine, che cosa è mai cotesta? Che umidore emmi gocciolato sul viso, che pute di sterco?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Eh nulla, rispondevan quelli: ei sarà forse lo abbeveratojo, che lo urto averà rovesciato, e l'acqua, che sarà stantia, etti piovuta addosso: statti pure, che vo a fare nuovo colpo che non fallirà, e sarà tosto fatto; e, detto, tira un altro gran colpo, e e fa una larga ferita in quello stesso buzzo, il quale, aperto, diluviò una quantità portentosa di merda, che tutto quanto quel povero babbaccio ricoperse dalla testa alle piante, che pareva fosse stato avvoltolato in qualche fogna. Avvisisi catun di voi quale rimanesse allora lo Notajo, e per la sconcia beffa che accattava, ed ancora più per la bruttura di che era impiastrato, la quale, tenendo egli il viso alzato, per veder la gabbiuola calare, gli scese per sin giù per la gola e per le narici; ed io penso che averebbe voluto tutt'altro, piuttosto che averne una beffa cotanto sonora. Per finirvela, convenne che sua donna ed una sua figliuola andasser lavando lui e li panni suoi per parecchie giornate e ch'egli si giacesse in letto non avendo altro vestire; ma non poteron tanto che non gli restasse addosso il tanfo di quello sterco bovino lunga pezza, così se gli era appic 2 7 cicato forte, ed eranne quelle vesti menta siffattamente imbevute.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ap presso que' beffatori tiraron via pia namente, ridendo di voglia sino a perderne quasi lo alito; e allo indomane lo avvenimento alla gentil donna raccontarono, la quale ne rise bensì, ma non tanto, perchè le increbbe, gentile e costumata com'era, che lo scherzo fosse stato così brutto e laido, e più perchè parer potea che vi avesse pur essa tenuto mano. NOVELLA VIII. Vaghe e delicate donne, e voi onorandi e discreti giovani, udite, ch'io vo' narrarvi questa sera uno pericolosissimo avvenimento occorso, son di molti anni, nella città nostra in un casato di sangue chiarissimo per valore e per antichità di lignaggio: il quale avvenimento sarebbe riuscito con ispargimento di sangue per la imprudenza di due sconsigliati amanti, senza il maraviglioso avvedimento di un accorto e sapiente marito, il quale non so se fosse per rinvenire molti altri buoni da seguitarne l' esempio.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Uno nobilissimo Cavaliero, del quale la onestà ed il decoro mi comandano di tenere sconosciuto il nome, avevasi menato in donna da un anno allo incirca una gentile ed ag 7 graziata fanciulla nobilissima della nazione quanto fosse la sua e con essa lei lietissima vita in compagnevole amistate dolcissima si vivea, reggendo e governando la tenera giovinetta sposa col più delicato freno, e con modi amorevoli tanto e discreti, che mostrassero alla donna quantunque di fidanza egli in lei riponeva, sapendola costumata e saggia quanto altra mai, e con laudevolissima educazione da' suoi parenti allevata e nodrita; ed oltre ciò così largamente la trattava, perchè, saggio anch' egli come era, sapea per senno, che alle femmine non si vuol porre morso duro troppo e ristretto, a causa che non s'irritino, e vengano intolleranti, e disiose poi dello divietato ; perchè conosceva anche, per isperienza di questo mondo infermo miserabile, essere le donne cosa mobile per natura, accese intorno ad esse, ed Argo con mille occhi vi perderebbe luce e vista allo incontro della loro fina malizia, e e e che cento fiaccole perciò lasciavala egli onestamente libera, sebben con celata avvertenza guardata, senza esserle però ogni volta importuno a' fianchi al passeggio, agli spettacoli, ed alle liete nobili adunanze infra le quali scintillava essa come uno splendentissimo Sole fra le Stelle minori, perchè bellissima maravigliosamente; ed anzi uno fratello di lui, d'anni minore, ma in venustà e leggiadria maggiore, sebben nè di animo, nè di mente tanto virtuoso, dappertutto la seguiva, e stavale buona parte della giornata attorno seco lei famigliarescamente come intra fratelli si usa conversando, di che nè il marito, e nemmanco la donna se ne guardavano, nè forse in sulle prime neppure il giovinetto. Intanto il Demonio infernale, nemico degli uomini e della virtù, alla quale per la sua malvagia natura muove e mantiene aspra e perpetua guerra, potè accendere nel cuor dei deboli giovanetti una colpevole fiamma, la quale crescendo a poco a poco, venne poi grande ed ismisurata tanto, che li fiacchi e piccoli lor petti non valsero a contenerla, sì che non traboccasse appunto colà ove sì ardentemente miravano: nè paghi ciò conseguire nel silenzio delle private pareti, incauti alcun sentore con sospiri e furtive occhiate ne davan pure in presenza dello sposo, avvegnachè fraterni ed innocenti, anzichè colpevoli que' loro affetti ei reputasse. Avvenne pertanto che, mentre si passavano così di cheto le cose, un giorno verso il mezzodi rivenne a casa il marito, il quale ad un poder suo poco dalla città discosto erasi di buon mattino recato, ed avviatosi su per le scale, mosse direttamente alla sua stanza a letto per ivi alcun poco di riposo e di rinfrescamento prendere, essendo la calura assai grande quell'anno, in sulli primi di Maggio; e dall'uscio, dimenticato sbadatamente socchiuso, ebbe con maraviglia, ed insieme acutissimo dolor del cuore, a veder cogli occhi suoi proprj la grave onta che gli era fatta, Quale si rimanesse lo sciagurato sposo a così fatta vista, e quali e quanti fossero in quello terribile momento gli strani e variati pensieri che nella mente gli corser tutti a un tratto, avvisilo ciascun di voi; nullameno, a malgrado della fiera tempesta in che travagliato venía in quel punto il di lui cuore, tolse il più difficile sì, ma io giudico il migliore partito, cioè quello di ritrarsi ed uscir di nuovo cautamente di casa: e fu sì pronta di tal virtuoso consiglio la esecuzione, che gli adúlteri non furonsi avvisti di lui, e solamente li riscosse il leggiero stropicciamento de' piedi, che nella vicina sala udiron di lui, che in amaro silenzio usciva della oltraggiata sua soglia.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Balzaron essi allora trepidanti ed inquieti per la temenza d' essere stati scoperti; ma non sapevan da chi; perchè quegli, senza esser visto da alcun de' famigliari, erasi fuori involato: onde rimasero assai sconcertati e dolenti, ed in grandissimo sospetto con un battito crudele al cuore, aspettando con tormentosa ansietà in qual modo avesse a riuscire la cosa, poichè non osavan neppure li domestici interrogare. Ed in questo stato, ora in angoscioso pianto prorompevano, or si consolavano speranzati che l' udito calpestio vero non fosse, ma piuttosto o erramento de'sensi, o di traviata pavida fantasia lo effetto; quando, il loro malaugurato amore maladicendo, facean debile risoluzione di por fine alla disonesta tresca; infra di loro pensando de' modi, e le parole a studio preparando con che la cosa far parere altrimenti da quel che era potessero, se per misavventura fosse venuta in aperto; e tuttavia nel cuore le crudeli ambascie di morte sopportavano,. in considerando lo sciagurato fine che sovrastar loro prevedevano dal malnato affetto che a sì fatale imprudenza aveali condotti: tanto è vero che più il timor della pena, che l' orror della colpa gli uomini di sè stessi rende accorti, e lirisveglia, dal letargico sonno in cui giacion sepolti.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Intanto l'infelice marito immerso nel più profondo e crudele affanno avevasi al suo podere novellamente ridotto, e colà tutta la restante giornata e la notte trapassò in ripensar de' mezzi valevoli ad in salvo porre l'onor suo, della donna e della casata, ed insieme li disleali punire; e di poi molti savj pensamenti deliberò al fine di rendersi al suo tradito ostello, e la cosa governar di modo che nulla a conoscenza d'alcuno traspirasse. Difatti la vegnente mattina saldo nel suo proposito, fattosi più temperato e benigno nell' animo per la considerazione dell'umana fragilezza, con quella calma dentro e fuori sul volto che la vera e salda virtù, anzi che uno stoicismo affettato, procaceia alle anime sublimi e generose, appresentossi alla donna, la qual palpitante nel cuore, sebbene ostentasse la fronte serena, dimostrando essere con ardor sommo ad alcune domestiche faccende intesa e' non fu osa però di alzare sicuramente il viso sopra di lui; ed egli allora, come d'usanza, salutatala, alcun poco con essa in superflui ragionari s' intertenne; poscia incominciò a dirle così: donna, farai che dimane a te ne venga uno magnano, il quale l'uscio della tua stanza provvegga, fortifichi di uno chiavistello al di dentro. E perchè il dici, se già vi sta?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","disse la donna (che in tanto allibbimento il valor delle parole non ebbe di subito compreso). Disse il marito allora; e se vi sta, perchè, sciagurata! nelle bisogna tue no 'l facesti servir jeri?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Si tenne la donna, a quel parlare, per morta, e cadde stramazzone sul pavimento da mortale spavento compresa; e forse avrebbe fatto l'anima di lei da quel leggiadrissimo corpo partita, se il marito da pietà mosso non solo, ma insiem da prudente accorgimento, perchè niun fosse avvisato di quel ch'era occorso, con molti argomenti non le avesse richiamati in seno gli spiriti smarriti. Vistala finalmente rinvenuta (e tale che ben poteva gli accenti di lui raccorre), in modi ed in parole di cruccio e di bontà prese a dirle: odimi, o donna, e fa delle mie parole util conserva per lo tuo migliore. Tu il sai ben quanto tu grandemente peccasti; pur la tua colpa non avrà, se tu il vogli, altri consapevole in fuor che il Cielo, il tuo complice, e me: me, che null' altro addolora se non la tua perduta virtù, la quale cara io mi avea più che li tuoi vezzi, e la frale tua bellezza.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Se tanto puote di alcun conforto, e di alleviamento alla pena giovarti, che il cuor ti debbe uccidere, abbilo: chè ben ti avanza di che troppo tu sia crudamente straziata; il rimorso e la mia presenza, chè m'avrai tutto dì dinanzi agli occhi tuoi. Ti rinfranca adunque, che nessuno oltraggio temer déi, nè bassa micidial vendetta, che meno ora usar saprei, se allora la rattenni che te colsi in fallo; ma non ti prometto il mio perdóno, il quale, se tu non oseresti chiedere, nè io darei, chè l'amor tradito te 'l contende più che il dispetto. Tu di tua man volesti li sacri nostri (ahimè!)","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","dolcissimi legami infranti, ed or lo sono. Il tuo vedovo letto scalderà da quinci innanzi acuta smania del cuore, e tardivo e steril pentimento. Veglia però attenta su te, così che il tuo fallo e la mia disavventura fuor non si mostrin con maggior tuo danno.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Quand' ebbe detto, lasciolla in preda al suo profondissimo affanno, giunto alla vergogna di vedersi castigata con tanto crudele pietà, che avrebbe a sì duro stato preposta anzi la morte. Per la qual cosa la infelice donna fu colta d' improvviso da una ardentissima febbre, la qual crescendo ogni dì più fiera, la pose per lungo tempo in forse della vita; e sebbene poscia il pericolo di morte per allora si allontanasse, cadde però in un languore, per cui molt'anni visse ella miseramente innanzi di compiere la infelice sua mortale carriera. La meschina erane assai dagli amici e da' congiunti compianta, che non sapean dell' ostinato malore la fonte, e no'l sepper mai, perchè 'portossi ella con seco nella tomba il fatale secreto; ed il marito, il qual le prodigava le più tenere cure, apparivane agli occhi d'ognuno, siccome era infatti, per doppia cagione passionato e dolente a tale, che se lo immenso affanno di lei non le avesse troncato li giorni, il Cavaliero avrebbela di nuovo nel marital letto accolta, forse prodigatile li primi teneri affetti, vinto ed ammollito dal di lei verace pentimento; e più indottovi dal generoso sentimento del cuor suo, in virtù del quale egli teneva non esservi colpa, per quantunque gravissima, che l'uomo a perdonare non abbia una volta, e in particolar modo quelle che dall' amore e dalla fragilità della umana natura vengon pro dotte.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","e Così diceami egli, quando del lagrimevole caso fecemi il pietoso rac ove conto. Il di lui fratello poi, spiati gli andamenti della cosa, e più reso accorto di tutto, per ciò che il fratello gli teneva la favella, e più non vedea la donna che per la infermità guardava la stanza, entro la quale egli di penetrar non ardiva, uscì della patria, e varcate le Alpi, andò a prender servigio sotto gli stendardi del Re Cristianissimo a Parigi, essendo, poco di poi perì nel fior degli anni colle armi in mano. Così a chiarissimi segni si manifesta la giustizia del Cielo, cui solo de'mortali le colpe di punir s'appartiene, quando la spada della Legge non vi giunga, o l'occhio della previdenza umana non vaglia ad opportunamente in tempo prevenirle; onde giudico l'uomo, commesse che siano, porvi mano per rimeritarle del debito gastigo, osare giammai non possa nè debba.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","NOVELLA IX. A questo Mondo ei ci vuole for tuna; e senza l'ajuto di colei che follemente con capriccio dispotico lo governa, il miglior senno umano non provvede abbastanza così che si possa campar da pericoli (li quali son pur tanti nella vita nostra), non che avere un po' di quel che si chiama Bene. Per converso ella tutti gl' ingegni suoi maravigliosamente adopera in pro degli spensierati e delli pazzi che la simigliano: ed a coloro con prodiga largitate e grazie e favori dispensa non solo, ma, si gettin pur anco a chiusi occhi ed a corpo perduto nel precipizio, ella ne li cava fuori sani e salvi; e che questo che dico sia vero, nella Novella che sono per raccontarvi il vedrete.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Voi conoscete di persona, quanti qui siete, Ceccotto di Brassuolo de' Tanzi nostro concittadino, ed ognuno di voi sa quanto pur e' sia di buona pasta, e se non fosse ch'e' porta il cervello un pocolino al di sopra del berretto, di che diede insino dalla prima sua giovinezza alcuni assai chiari segni, sarebbe stato migliore uomo d'assai. Or dunque dico, che fin da quando vivea il suo padre, mal sofferendone colui la soggezione, si fuggì di casa con pochissima moneta che potè a lui imbolare; ed in mal arnese, così com'era, a Roma andossi, ove dimorato pochi giorni, mancategli le spese, uscì della città, e venne alla prima posta de' cavalli che si trova fuor di Roma, ed ivi acconciossi, sotto il finto nome di Tonella, alli servigi di quel Mastro per gargione di stalle. Il Padre dolente oltra misura, che non sapeva dello figliuolo ove ch' ei fosse, cercatone d'ogni banda a di molte persone, e mandate in molte parti di molte lettere per avere contezza dello dove ei si fosse ridotto, alla fin fine di sapere gli venne fatto che avesse il cammino di Roma tenuto.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il perchè, dato ordine alle cose sue, seco tolse il Parrocchiano suo a compagnia, e per giovarsene anche ad esortazione del figliuolo, se il trovasse, ed alla volta di quella città avviossi, correndo le poste in una carrozza chiusa (conciossiachè egli fosse il verno assai freddo), e giunse in pochi dì a quel luogo di posta in dove appunto si era Ceccotto disperatamente rifuggito, e questo fu in punto poco innanzi che il giorno spuntasse, ed ivi dimorato lo spazio necessario per la cambiatura de' cavalli, se ne andò oltre a suo cammino. Ei vi conviene or di sapere, che all'ora in che giunse Brassuolo insiem col prete, postiglione non era alle stalle, che tutti iti eran fuori a viaggio con forestieri, sicchè fu d'uopo al Mastro di comandar Tonella di cavalcare insino a Roma conducendo li sopravvenuti, e fu fatto; sicchè Tonella ebbe in poco d'ora menato il padre suo, senza essersene accorto in Roma, e scesi ad un albergo, pronto Tonella s scavalcò, e corse ad aprir della carrozza lo sportello; e, quello schiuso, vennegli tosto veduto la faccia del padre con maraviglia somma, e dolor del cuore, tanto che fu per cadere stramazzone a terra. L'altro, anch'ei vedutolo (chè a prima giunta non credeva agli occhi suoi proprj), rimase alcuna pezza trasognato; di poi, ritornatogli l'animo, prese a dire al figliuolo: E che!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","se' tu Ceccotto? E son io, che in questo luogo, e tale ti trovo, e veggio? Oh!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Domine, oh! sciagurato; ed ammutoliti amenduni alcuno istante, fecer rossi gli occhi e li bagnaron di qualche stilla di pianto; ed il figliuolo erasi di già posto in ginocchioni a piè del padre, e chiedeva mercè e perdonanza, imperciocchè eragli ben conto come ei fosse di natura assai prono all' ira; ma non gli valse, che quegli, senz'altro dire, preso subitamente dalla collera, di buon vantaggio col bastone, che in mano teneva, suonollo, e diegli così la buona mancia della corsa che avea fatto; poi comandatolo di rialzarsi, dato ordine con l'oste di ciò che avesse a fare, e preso alcun poco di riposo, fece tosto provvedimento per torgli li cenci di dosso, e rivestirlo come a suo pari s'appartiene; ed infrattanto spese que' pochi dì, ch'ei vi fece dimoranza, le notabili cose e maravigliose di quella grande città a vedere e conoscere con grandissimo diletto e maraviglia; ed il figliuol diede in mani frattanto del Parrocchiano, che dello oprar di lui pravo il riprendesse con salutevoli ammaestramenti, e quegli gli fe' fare di molte pratiche religiose: poscia il cammin rifacendo, a Piacenza il rimend compunto che pareva di fuori uno santo Ilarione; e più perchè, lungo il viaggio, ebbe buona quantità di sergozzoni, ad ogni fermata che alle poste facevano a cambiar li cavalli, che davagli il padre per amor della spesa che sopportar gli era forza per cagione di lui, conciossiachè era anche alquanto taccagno; e perciò solea poi dire Ceccotto, allorchè accadeva che di quello avvenimento facesse ricordo, che il padre suo aveagli così di buon vantaggio in testa spianato lo itinerario da Roma a Piacenza, che non l'avrebbe potuto giammai sdimenticare per quanto grande lunghezza di vita avess'egli vissuto. Ma di codesto curioso fatto hovvene dato un cenno, perchè abbiate conto quant' egli si lasciasse dalla strana e disordinata sua mente fin da' primi anni tirar giù dal ben fare; e vengo ora al racconto della divisata Novella, la quale un altro fatto più grave d'assai racchiude, e di tale rilevanza, che mancò poco non gli costasse la perdita della libertà per lunga pezza del viver suo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Voi vi avete dunque a sapere che resosi Ceccotto, per la morte del detto di lui padre, sciolto dal giogo della paterna autorità, ed in piena balía di sè stesso venuto s'abbandone senza ritegno ad ogni maniera di follie, non che ad uno tenor di vita affatto scorretto e licenzioso, essendosi posto di brigata con molti giovinastri della città, à, che tenevano poco onesti costumi; e con quelli diessi a correre le biscazze, li chiassi e le taverne, in quelle e rissando, et immergendosi in dissolutezze d'ogni maniera, ed a tale che persino il buon ordine e la quiete de' cittadini per cagione di coloro ne venia sturbata ed impedita; per il che furon porte querele e rappresentanze instanti dirittamente al Principe, perchè con la suprema di lui potestà alla di color cattività ponesse freno, e facesse provvedimento al male; ed il Principe fece giustizia, e comandò che li più notevoli di colpa venissero presi e rinserrati in diverse castella, ed in fra questi il primo si fu Ceccotto, il qual fu mandato a chiudere nel castello di Bardi, nè vi fu modo da rammorbidir l'inacerbito animo di quel Principe. Mosso però alla per 7 fine il Duca dalle supplicazioni frequenti delli congiunti e degli amici di que' condannati, e più ancora dallo animo suo alla pietate ed alla clemenza proelive, comandò la di loro liberanza innanzi il tempo pretisso: perciò il Ceccotto ebbe da' suoi consiglio che gisse al Principe a rendergli merito della grazia ricevuta; ciò che quello mettendo ad effetto se ne andò di botto a Parma con poca moneta allato, e con abbiette e sudicie vestimenta indosso. Era il carnevale, onde in pochi giorni dato spaccio a que' danari si rimase al verde, e non sapeva ove batter la testa per far la spesa di addobbarsi, di dimora, e di viaggio per ritornare ; laonde, trovandosi a caso in Parma il Conte Delbecco di questa città nostra, ora da molt' anni morto, detto il Gobbo conciossiachè egli veramente il fosse, tra di sè Ceccotto pose di dare a quel Conte la stoccata per alquanto di pecunia a prestanza, accusandosi di ogni cosa diserto, ch'eragli biso gnevole al fine di sua venuta colà; ma la botta gli andò fallita, imperciocchè quegli, che ben conosceva il vezzo del cavallo, si pensò che non avrebbe più mai li contanti; e per la ricadía torsi d'intorno, di poi molte scappatoje, alla fine consenti che avrebbegli uno de' suoi vestimenti prestato per quel dì della comparsa dinanzi al Principe, e dieglielo infatti a di lui scelta; e quegli uno trassene ch' era una anticaglia da galleria, che solea vestire spesso il Conte, ed era noto ad ognuno: e ciò appostatamente per fargli una sonora beffa, la quale ebbe allo istante pensato, e per tal forma fare del nego della richiesta pecunia un po' di vendicanza: perciò mostratogli lieto viso, come per cosa avuta grata, seco recandolo, accomiatossi da lui, ed a casa andatosene, miselo tostamente indosso, abbatuffolando sotto di quello sulla mancina spalla cotali suoi cenci, per contraffar del Conte la gobbagine, e, con una maschera al volto, diessi così a scorrer le vie della città in dove più in folla il popolo abbondava, e la notte anche mostrossi in tal arnese nel teatro alla festa di ballo; il perchè dovunque ei veniva, v è qui, vè là il gobbo Delbecco, fu uno grido universal di solazzo (e funne il Conte d' alquanto dentro cruccioso, quando il seppe, comechè fosse di alto animo e disinvolto, e no'l facesse di fuor parere per lo suo migliore).","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Avvenne pertanto che diportandosi Ceccotto di tale maniera, avesse a scontrarsi col Principe, il quale anch'ei si piaceva spesso di andar mascherato al teatro; ma si travestiva in forma cotanto aperta, che ognun sapeva chi ei si fosse, e perciò tutti erano inverso lui riguardosi, sebben fosse assai accostevole, e fattoglisi Ceccotto così un poco presso all' orecchio, con voce chiara ed udibile gli disse: Frate, egli è tempo oggimai di ritrarvi al Convento vostro: e passò oltre; ed il Principe per questa prima non pose mente 2 ně si pensò d'esser punto, ma sospiconne; in fine scontratolo un'altra volta gli ripetè le parole istesse d'innanzi, ed il Principe allora ebbe chiarito il sospetto, e la nequitanza di quell'uomo mascherato, il quale motteggiarlo intendea del suo pio costume di frequentar il Convento de'Padri Domenichini, partecipando seco loro delle religiose pratiche dell' Ordi-ne: onde al regale suo palchetto condottosi, se lo fe' tosto per l'uffizial della guardia menar dinanzi, e fattogli levar la maschera dal volto, del di lui nome con grande severità lo richiese; ed avendo quegli con profondissima riverenza soddisfatto il comando, Duca allora incominciò a parlare signorilmente così: Noi vi abbiamo fatto venire dinanzi alla real nostra presenza, signor Ceccotto, per rendervi conto che or ora ce ne andiamo, siccome è il vostro avviso, al Convento nostro; ma vogliamo che sappiate eziandio, esser ella Sovrana nostra e ferma volontà, che voi pas il siate allo istante, condotto dalli no- stri soldati, da questo luogo alla for- tezza di Bardi, nella quale starete rinserrato insino a tanto che egli sarà di nostro piacimento. Non fate, per Dio, Serenissima Corona, rispose al- lora Ceccotto, precipitandosi ginoc- chioni a' di lui piedi: no'l fate, Se- renissima Corona, che no'l compor- terebbe nè la giustizia, nè la singolare clemenza vostra, la qual vi rende cotanto presso tutti commendato, e tenuto in altissima riverenza ed af- fetto; conciossiachè io erami anzi qui oggi recato, e dimane venivo al pa- lagio vostro a rendervi.il dovuto me- rito per avere voi la mia liberazione dalla istessa prigione comandata, d'on- de non sonne uscito che jeri l'altro. Non potè il Duca rattenere le risa al parlar di colui, per lo modo e lo atteggiamento in cui si stava, sicchè volle perdonargli; dippoi ricomposto lo aspetto a regale maestà, tentossi di dirgli: per questa volta vanne, e fa senno.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","accon J NOVELLA X. A dire la Novella che son pronto di raccontarvi questa sera, amorevole compagnia, duo del pari validissimi stimoli muovono di grande amore l'animo mio, li quali allo istesso fine propostomi andranno a riuscire. L' uno si è di dissepellire e dimostrare in palese allo universale la tanto umana e cristiana carità, che fu già nel santo petto di un Prete, il quale parrocchiano era della Chiesa di Groppallo, e Gioanni de Mazzadi era chiamato.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","L'altro di offerire un dolce e insiem dolente tributo di amistade alla memoria di un già mio illustre collega, uomo di alto ingegno, di grande dottrina, di schietta anima e libera, amatore finalmente caldissimo della virtù, ed estimatore di quanti senza vanità e per effetto soltanto di carità degli uomini ne faceano pratico eser 7 cizio; voglio dire l'Avvocato Giuseppe Bruzzi, dalla morte prematuramente rapito al Foro, alle Lettere, e più agli amici, che, per buona conoscenza che avevan di lui, tenevanlo nella debita stima ed in quel pregio di cui veramente era meritevole; ed a quell'uomo così commendato io debbo e dobbiam tutti render merito che nelle dotte sue carte la preziosa ricordanza ne ha conservato, onde dalla cortesia del figliuolo, erede della mente e del cuore del padre, e che batte con piede franco le orme stampate da lui, ho potuto ottenere in bel donativo li materiali di questa istorica narrazione. Innanzi però ch' io proceda a por mano di riferire il fatto che è il subbietto della Novella, giudico essere prezzo dell' opera alcun cenno dare intorno a quel Prete, che vaglia a far conoscere la tempera dello animo e del corpo di lui; che se questo non facessi, potrebbe il fatto stesso, senza tal veste, da taluno opera reputarsi o di momentanea impetuosità, o di cervello piuttosto strano, che savio e vigoroso; e scemereilo per conseguente di molta parte dello splendore che la mia mente percosse al legger che feci il sunto della di lui vita, e che colpir debbe, a mio credere, la vostra di pari ammirazione; ed avrete agio altresì di considerare per quante incognite strade sappia la divina Provvidenza guidar l'uomo a mano, acciò pervenga a fare il bene di sè e quello d' altrui. Ei vi convien dunque di sapere che il Mazzadi ebbe ad avere in sorte di nascer figliuolo di un montanaro di Santa Maria d'Alpe, il qual faceva lo esercizio (che non si vuol chiamare nè arte, nè mestiere) di andar girovago per lo Mondo con Lioni, Orsi, Pantere, e simili bestie feroci, a dar pasto alla curiosità delle genti: di che ritraeva assai bene della non piccola sua famiglia il sostentamento, ed avevane già per lo tempo andato ritratto molto al di là del bisogno, in modo che eragli stato fatto di metter da lato assai di moneta da venire di buona quantità di terre in su que' monti posseditore.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Sentendosi per ciò abbastanza in istato, dopo aver fatto conoscere al suo fanciullo Gioanni l'alfabeto e la piccola gramatica in Compiano, si pensò mandarlo a questa nostra città ad apparare le umane lettere e la filosofia; ed in quelle Scienze ed in altre ancora (grazie ad un ingegno pronto, facile e perspicacissimo, abbenchè non fosse guari assiduo allo studio) fece di tali avanzamenti, che presso all'età di vent'anni reed seco, ritornando alla casa paterna, oltre di una bella persona per lo sviluppo felice che si era fatto delle sue membra, pur una mente arricchita di dottrine, un animo nobile, ardito, bollente, facile e pronto alla collera ed al risentimento, come alla calma ed al perdóno, un cuore in fine (che è quel che più rileva) candido, sensivo, e 7 incomparabilmente benefico: elementi tutti li quali non abbisognavan che del tempo per maturare; e maturi della occasione di dar fuori e versarsi a profitto della Umanità. Ma l'ora non era per anco giunta, conciossiachè il padre di lui, che non aveva la vista acuta per discernere que'lampi ancora in nube, non istette guari a stringerlo, per amor di guadagno, perchè eleggesse o di farsi guardiano e condottiere anch' egli di fiere, e viaggiare l' Europa, ovvero prete, se meglio tornavagli a grado; ed il giovine Mazzadi, posto tra queste dure strette dal comando paterno inesorabile, diede il primo saggio di sapienza col torre di far la prima alternativa anzi che la seconda: tenendo essere impresa meno ardua, e di minore periglio di sè e d'altrui, governar bestie feroci, delle quali l'indole è aperta e pronunziata, che non condurre uomini de' quali l' interno è chiuso, pieno di aggiramenti inestricabili, e di natura talvolta più indomita; e pensandosi eziandio essere il sublime e santo uffizio del Sacerdozio (che da taluno s'imprende a chius' occhi per non mancar di pane, e menar vita riposata, e senza pensieri) esser, si disse, di tale gravità, e seco portare tanti obblighi (che gli si schierarono alla mente in folla), tutti da aver da renderne stretta ragione dello adempimento, nissuno da potersene senza colpa scansare, che ne fu atterrito ed atterrato così, che si tenne dallo osar di assumerlo per allora. Andò pertanto, e durò nello esercizio che aveva eletto, presso a cinque anni, percorrendo stranie terre, e ricercando la più parte de' Regni, e delle Provincie della Europa; e questo fugli a gran prode, imperciocchè intanto che gli uomini correvano in frotta a lui per conoscere quelli animali nuovi e diversi, egli invece intendeva a studiare coloro, e scrutiniarne ben addentro il cuore e le menti.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Divenuto per tale maniera perfetto 2 di età e di senno con sana e giusta facoltà di giudicare delle umane cose, delle quali fatta aveva lunga e provata sperienza, si fece a dar retta ad un intimo movimento che non eragli nuovo (perchè sentito fin da quell' ora che gli fu necessità di scerre il partito), e non mai acehetatosi in lui; e tenuto venirgli da Dio, com'era infatti, mosse al nativo monte a far la vocazione. Non andò guari ch' ei fu prete, e subito poi Parrocchiano di Montereggio, e di lì a breve Arciprete a Groppallo, in dove si aperse la scena, ch'egli offerse a quelli abitatori, ed a quanti erano intorno alla distanza di più che trenta miglia, lo spettacolo maraviglioso e dolcissimo delle tante virtù sue; ed in singolare modo di quella di una carità inverso li poverelli effettiva, indomabile; e, quel che è più, esercita con circospezione e con segreto di rigor tale, che la mano manca di lui ignorasse quello che faceva la sua destra; e questa carità è quella che è il fine particolarmente della mia narrazione. Egli è perciò che io non ispenderò parole a dirvi come in sul bel principio che prese la cura di que' popolani, caparrasse gli animi di loro ad amore, a reverenza e ad intera fidanza in lui.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","In primo luogo con la grazia contegnosa della persona sua, giunta ad una facile e franca eloquenza, mercè della quale sapeva ammonir li traviati, li pertinaci vincere, li timidi incorare, e dar conforto agli afflitti: col non immischiarsi inoltre in cosa alcuna che del suo ministero non fosse, vivendosi affatto appartato; e finalmente con lo aversi fatto una legge severa di non uscir dal confine della Parrocchia per qualsivoglia causa, ond' essere sempre presto ad ogni voce, ad ogni cenno, ad arrecare o consolazione, o soccorrimento; e fu saldo in questa norma di governarsi di tale e tanta tenacità, (sottile di anima come era nello eseguimento degli obblighi suoi, li quali a meraviglia co noscea), che, suggeritogli per lettere da taluno, che il fece ultroneo per piaggeria alla occasione che sali alla Cattedra della Chiesa piacentina il Vescovo Lodovico, di muovere alla città a rendergli omaggio, sendo egli il solo dinotato in difetto, rispose con sicuranza : « non sospettare giammai la indignazione del Prelato per tale mancanza, conciossiachè avesse certo il Vescovo sapere, anzi benissimo non potere il Parrocchiano senza un di lui comando dilungare di un passo dalla sua Parrocchia»; e non fecegli infatti reverenza se non quando ebbelo alla distanza di poco più che due miglia da Groppallo a far la consueta episcopale visita, appunto perchè in brev'ora poteva restituirsi alla sua residenza. Lascierò andare ancora com' egli fosse geloso, più che della sposa non sarebbe uno amorosissimo sposo, della integrità e purezza del Vangelio, che insegnava con le parole, e meglio assai con lo esempio e con le opere; di che diede una coraggiosa prova allo apparire che fecero inattesi dinanzi a lui un giorno in su quel monte duo Missionarii mandati, senza fargliene a saper nulla, dalla autorità Ecclesiastica a predicare. Coloro avendogli dichiarato il subbietto ed il fine della andata, it Mazzadi punto in sul vivo che si avesse potuto reputarlo d' insufficienza da abbisognare di provvederlo d'ajuti, fattosi loro incontro, disse: Fratelli, qui non è d'uopo ch'io mi sappia di chi arrechi pane Evangelico in questi luoghi, sebben sieno dirupati; che in fino a quest'ora ho potuto tener io nodrito, se non satollo, il mio popolo; e se questo mi avessi dubbiato, avrei già mandato prima a richieder di voi per elemosina, e fareivi la debita onoranza che per me si potesse con lo allogarvi nella mia stamberga, e farvi a giacere nel mio meschino lettuccio, andandomi io a ricovrare ben anche in sul fienile: ma essendo altrimenti La cosa, darovvi la ospitalità delli Pellegrini (che tali voglio sguardarvi e mi piace di avervi), ed alla meglio acconcierovvi nella cucina (che non ho altra stanza da governarvi), ove farò portar panche della Chiesa, e cercherò di un saccone, che possiate prender riposo la notte.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Nè vi deste mai a credere che diabolico spirito di superbia, di cui avessi inferma la testa, mi dettasse le parole che vi parranno tracotanti, le quali parlo solamente non conoscendo la farina di che il vostro pane è impastato, e m'intendo non voler arrischiare che sia misurato col mio, e posto innanzi a'miei figliuoli prima ch'io ne abbia assaggiato (e fece loro di poi molte escusazioni con dimostranza di grande risguardo e stima di essi). Li Sacerdoti, udito que'liberi ma savii parlari, savii e giusti essendo eglino pure, vennero in sommo rispetto ed in venerazione di lui (che furono bene accorti quale egli era), e senza esitanza consigliaronsi di dimostrarglielo nelle scritture loro, che gli dierono a leggere; ed egli, trovatolo buono e salutevole, fu contento che lo dispensassero, ma volle nondimeno star presente ogni volta che lo trin ciavano. Le tutte cose per me fin qui discorse basterebbono a dare una splendidissima prova del quanto il Mazzadi fosse degno della vocazione cui ebbe con tanta laudevole ponderazione risposto.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ma a compiere l'opera a perfezione vi si aggiungeva l'esercizio pratico della carità a pro delli poverelli, la quale era veramente un bisogno al suo cuore da dover satisfare, perchè sentito da lui con la istessa urgenza che il sentivano li bisognosi d'essere soccorsi : niente meno si avrebbe detto essere l'ostello di quel Parrocchiano l'abitacolo di un prete lupo e taccagno, in sull'uscio del quale vegliasse continuo in iscolta feroce la dura repulsa a respingere li indigenti, conciossiachè quella porta non era mai pulsata nè assediata da chiedenti limosina; e a questo addiveniva perchè egli andava come un veltro instancabile in sulle traccie di quelli ne' tugurj loro scoprirli nottetempo, e vi arrecava la misericordia con istrette ingiunzioni, minacciando di abbandono, se pure il ridicessono (chè non volea, diceva a ciascuno, esser nojato da altri, da avere poi egli alla fine andare diserto al fondo com'eran essi; e questo dava ad intendere a tutti coloro che beneficava, come se quella fosse predilezione per quell' uno solo). Veniagli appena a conoscenza che alcuno fosse caduto infermo, egli era già alla proda di quel letto a visitare, e non ne dipartiva se non avesse fatto scorrere inosservato sotto l'origliere il tanto che abbisognerebbe per un migliore nutrimento, e per medicine; e questo stesso usava sì pure verso coloro che non erano tutto affatto nicissitosi, li quali tenendosi talvolta dalla largità di lui abbassati, ricusavanlo con modesta gratitudine, offerta apertamente; o di restituirla adoperavano quando erano accorti che lasciata avesse alcuna moneta sotto il guanciale: ma il buon Pievano rialzava que peritosi, e dava loro animo col dire non essere già limosina, che Dio guardi, essere piuttosto donativo a contemplazione de' ragazzi, che vedevasi intorno scalzi, a ciò che li provvedessono di calzaretti; o di zitelle in punto di andare a marito, per cercare ad esse o camicie, o lenzuola, od altro. È a sapersi ancora che le rendite della Parrocchia provenivano in parte da fondi stabili, ed in parte da livelli; e questi dovendosi da' miserabili contadini contribuire, che non avevan sufficienza, stantechè quelle poche sterili zolle non rendevan loro la vita, nè la metà de' sudori che spargevano, il Mazzadi, anzichè stringerli al pagare, mandava ad essi la confessione per iscritto di aver tirato il suo avere vere; e così quelli ne andavano assoluti, e le ragioni ad un tempo alli suoi successori illese ed integre serbava.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Di tale modo intanto operando sottigliava egli la sua entrata così, che non rimaneagli per vivere strettissimamente; onde eragli forza di aprire alcuna piaga a quando a quando, con lo contraere debiti sul patrimonio lasciatogli dal padre, indiviso tuttora con li suoi fratelli. Comparve finalmente sull'orizzonte con fronte spaventosa l'anno 1817, di sempre dolorosissima ricordazione, ad affliggere le contrade Italiane con menar seco il Caro, il quale dietro si trasse di una mano la disonesta fame, e dell'altra un lurido micidial morbo desolatore a crescere di tre cotanti più la ordinaria miseria, cui insino allora potuto aveva far riparo. Qui non è a dire se e quanto, per tale caso, crescesse anch'egli il buon Parrocchiano il cuore a carità, puntigliandosi di voler pure, d'ogni suo valore, li colpi di una tanta e nuova sciagura rintuzzare.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Non istette un momento a bilanciare; il perchè, detto fatto, andò alli fratelli, e fece loro vendita di ogni sua ragione nello eretaggio paterno: tirò a sè allo istante una delle tre parti del prezzo convenuto (l'altre due lasciando lor nelle mani da contargli in due rate stabilite d'accordo), e tornossene addietro lieto oltre ogni immaginare, e meglio che se a contante contato fatto avesse una compera anzi che una vendita, che lo spogliava d'ogni possedimento; e di tale maniera a poco a poco, ma in breve di tempo battagliando di coraggio contro il bisogno con lo gettargli nelle fauci quelle monete, potè se non vincerlo, almen tenerlo assai a bada, e si godette per alquanto di questo soavissimo diletto. Ma abbenchè il cuore di lui fosse, oserei dire, più grande che non la sventura, questa però andando molto prolungata, fu più possente di lui, e gli abbattè finalmente le forze così, che in ul. timo si trovò esser egli più povero che li poverelli suoi stessi, imperciocchè venne a termine d' esser crucciato perfin dalla fame.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Condotto non dimeno a tale stremo, l'animo pativagli assai più che il corpo, onde si chiuse nella sua stanza per non vedere degli occhi la tanta sciagura, cui più apportar non poteva che scarsissimo sollievo, ed a piangerla a caldissime amarissime lagrime. Se non che tacevasi confortato delle novelle che andavano intorno, le quali davano (ed erano veritiere) che la figliuola di Cesare, la Maestà della Principessa Imperial Dominante (cui la Divina Provvidenza ebbe proprio delle sue mani collocato nel petto un cuore della pasta egualissima a quella del Mazzadi), fatta consapevole e tenera della pietosa condizione delle affamate montagne, mandava per ogni dove soccorrimento di grano, se non proporzionato in tutto alle eccessive necessità, alle forze almeno dello Stato. Poco di tempo infatti trascorso, un giorno di buon mattino vi fu taluno che andò sollecito a recargli l'annunzio, aver udito esservi chi aveva veduto bestie da soma in via cariche di granaglie indiritte alla volta della Chiesa.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il dabben Prete che aveva tanto bisogno di crederlo, senza pensare allo istante, che detto di detto ben rado è puro e schietto, sentitosi inondar l'anima di una piena di consolazione, si levò di capo il berretto, e precipitatosi a terra ginocchione, con gli occhi che gli si inumidirono di lagrime levati al Cielo, sclamò: Sia le mille volte benedetto laudato e ringraziato Iddio Signore : indi rialzatosi si andava creando nel pensiero che cinquanta staja sarebbero almanco a questa vice, e li scompartiva già nella mente amorosa tra quelli suoi che sapeva essere li più pericolanti; quando tutto improvviso ode nel cortile il calpestío di bestia ferrata: corre frettoloso, e vede una mula che portava in su la groppa un sacco di grano, ed il mulattiere con una lettera, che gli presenta scoprendosi il capo reverentemente. Il Prete bentosto gl' indirizza la parola con un volto spirante la gioja di un intero contentamento, e gli dice: buon uomo, quante ve ne ha ancora indietro di bestie? ""Niun' altra, ch'io mi sappia, ed abbia visto, Messer, rispose quegli,,.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Niun' altra! replicò il Mazzadi cotesto (ch'io mi creda) esser non puote che sia; e, mentre diceva, strappa con impazienza il suggello della lettera, la scorre rapidamente con l'occhio, e tutto a un tratto imbianca, istupidisce, gli cade di mano il foglio, e si rimane simile ad una statua di pietra (chè ebbe letto esser vero il detto del mulattiere); ritornatigli poi li spiriti smarriti, grida ad alta voce: ""Per Dio non fia ch'io affligga anche d'insulto questi miei popolani già troppo miseri per la fame che li sta uccidendo, nè che offenda la Maestà del Trono, e chiami le maledizioni di un popolo disperato sovra di esso (dal quale è certo, come è certa 1' immensa miseria nostra, non discendere uno provvedimento cotanto, non so s'io dica, insensato od oltrag i gioso), con fargli a sapere di una carità crudele, e molto meno con spartirla, che non satollerebbe di un pasto tre mille uccelli non che tre mille umane creature, quante pur sono affidate alle mie cure. Va dunque, torna al Podestà con questo nefando carico, e digli che riparta egli, se gli basta l'animo, che io non farò mai,,.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Queste tali parole valean quanto il mandargli dicendo di avvisarsi non potere esser questo null' altro che un abbaglio commesso da chi aveva l'incumbenza di metter ad eseguizione la caritosa volontà del Principe, ed esser perciò uffizio di lui farlo con buona e pronta rimostranza consapevole, per corregger l'errore; ma colui (ch'era più scabro e sterile di senno, che il monte in che abitava non era pastura) intese nulla della imbasciata che gli fè il mulattiere; e come gl'ignoranti son sempre testerecci, perbi ed insolenti (massimamente quelli che di alcuna autorità sono, per mala sorte, rivestiti), rinviollo, di su ponendogli in mano un' altra lettera al Prete, in la quale lo ammaestrava, con alcun poco di arrogante prosontuosità, non potersi egli riparare dal farne la distribuzione, e che leggesse e considerasse un po' meglio il Decreto del Principe sul proposito, dal quale apprenderebbe essere quello incarico conferito alli Parrocchiani, onde si accontentasse di obbedire, e facessela. Mazzadi sentissi venire alla testa il suo caldo, e mancò poco che non desse fuori; ma escusando la pecoraggine di quel Maestrato, volle soffogarlo, e si fece anzi anch' egli con una sua lettera a modestamente e con grande pazienza triturargli in minuzzoli ciò che era a considerar nel caso; e scriveva così: Pensasse essere gravissimo oltraggio al Principe lo sospettarlo d'aver voluto far le finte di limosinare, e non fare infatti la limosina in modo che era di scherno: doversi tener certo, che quegli cui s'apparteneva avessegli lasciato ignorare a qual termine di miseria disperata fosse condotto quel popolo (la quale fattagli a sapere non mancherebbe la carità proporzionata al bisogno), (come di poi si riseppe esser stato veramente fatto, esagerando la ricchezza del Parrocchiano limosiniere che sovveniva abbastanza li bisogni di que' montanari): pensasse ancora li pericoli cui, al solo porre in mostra la meschinità di un saccCO di roba, Podestà e Parrocchiano, amenduni, come quelli che avevan mano in pasta, andrebbono incontro, con gente appunto disperata, che non vorrebbe creder vero quel vero incredibile, e potrebbe tenersi per avventura da essi loro derubata: esser perciò suo avviso, e consiglio, prima di mettere avanti il piede a far un passo tanto arrischiato, senza dimora, ed in segreto, dell'errore il supremo Governo informare, il quale senza dubbio correggerebbelo sul fatto; e con questo rimandò il mulattiere e la soma. Il Podestà, avute in nessun conto le ri flessioni del savio Prete, si tenne anzi ingiuriato della inobbedienza e del rimando; e montato in grande ira e superbia, sfoderò la bacchetta del potere, ed ebbe tosto comandato ad uno delli uomini d'arme, di ricondurre alla Canonica l'uomo e la bestia, e far la intimazione al Parrocchiano di si dover sommettere a quanto aveagli ingiunto iteratamente ed in caso che stesse ancor pertinace, ne facesse menzione in iscritto onde farlo punire.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Al sergente, sebbene a malincuore fu forza obbedire, e venuto in presenza del venerando Sacerdote a lui ben cognito, non si osava per la gran riverenza in che lo aveva, di far la commissione; ma quegli, avvisatosi assai bene di ciò che era: Ebbe egli stesso ad incorarlo; ed udito, dopo avere un istante pensato: Ebbene! con isdegno represso e nobile ardimento, sclamò: così si vuole ! ed ei sia fatto; e preso ad un braccio l'uomo d'arme, trasselo seco sotto la torre, ove diè di mano alla e corda della campana suonando a stormo furiosamente.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","A quel suono, che operò un battito non mai più inteso nel cuor dell' uffiziale (il quale non potea indovinarsi a qual fine avesse la cosa a riuscire), sbucarono da' casolari loro que' montanari, li quali si pensavano fosse alcuna mala ventura intervenuta al Parrocchiano, calarono a nugoli dalle alture alla Chiesa, alla guisa che, alli tocchi che sul ferro da segare dà la massaja, le api di uno sciame disperse si riuniscon tutte, e vanno allo alveare; e venuti sul sagrato, il Mazzadi prese a fare a quella gente ragunata codesto parlamento: Miei Poverelli, vedete qua: questa (e piangeva dirottamente), questa è la carità che ne è mandata hovvi chiamato a riconoscerla... dovrei spartirla tra voi... ma egli emmi impossibile... voi tutti siete figliuoli miei, cari per egual modo al mio cuore. tutti avete la istessa fame, e non potreste toccarne che una polvere catuno: a Dio Si guore non a me si aspetta, che non terrò mai di fare che un solo di voi oggi viva, e gli altri tutti muojano; e tutt'improvviso cavato di sotto la veste un grosso ben affilato coltello, di cui pensatamente erasi premunito, tagliate le funi che tenevan la soma, di un gran colpo sventrò il sacco, che lasciò andar sul terreno sparsa quella saggina: Correte, proseguì, figliuoli miei tutti di amore, e ciascun se ne pigli quanto ne può; e, rivolto al Sergente: io ho, disse, fatto il mio dovere, adempite ora voi il vostro col far riferta della accettazione e dello scomparto; e, date le spalle, andò singhiozzando come un fanciullo a rinchiudersi nella sua stanza. Rimasono tutti allora allo avere udito e veduto immobili ed ammutoliti, sguardando con orrore quel grano, il quale pareva dicesse: ""Io son l'ira di Dio, nessun mi tocchi Nessuno infatti fu ardito di stendervi la mano: cotanto l'atto sublime, veramente inspirato ebbe atterrito e e compunto gli animi di ognuno.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","L'uomo d'arme anch'esso sembrava uno smemorato, e potè appena, raccolti gli spiriti, concedere, a detta del mulattiere conoscente di tutti que' montanari, quella sciaurata merce a due femmine vedove languenti, madri ciascuna di quattro figliuolini presso che ignudi ed esanimiti, da' quali erano intorniate, senza che nissuno gridasse alla ingiustizia, nè facesse lagno d' invidia, e tampoco ne mor-morasse, ed invece se ne andaron tutti in silenzio a teste basse pensosi ed afflitti. Il dì vegnente Mazzadi uscì fuori mostrando fronte lieta e sicura come se nulla fosse intervenuto, ma dentro nel cuore addolorato oltre ogni im-maginare, e si diede sollecito a procacciare da poter alla meglio continuare le pietose sue pratiche, siccome fece insino a che fu dileguata la maggiore calamità, spogliandosi di più che metà del restante suo avere. Parecchi anni di poi ancora si manten ne costante a governare della istessa amorosa sollecitudine li diletti suoi Popolani; ma si sentendo oramai mancare le forze del corpo per trattare que' monti, come in passato, e da poter essere tutto a tutti, secondo sua natura, richiese di un Sacerdote per ajuto, il quale non essendogli concesso, si fece coscienza di tor congedo, e rinunzio, e andonne a ricovrare presso li fratelli suoi in Alpe, ove poco dopo per la morte che venne del Parrocchiano di quella Chiesa, ne fu egli fatto Economo, e quella veggendo ruinosa riedificò con to spendere li avanzi del suo patrimonio, e si condusse così a dover campare la vita della messa e della carità di que' suoi fratelli.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Finalmente a sessant' anni circa se ne volò alla sede de' Beati in odore di santità, a prender riposo delle tante sue virtuose Evangeliche fatiche. Oh! Quale modello!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","NOVELLA XI. Eccone ccone pur anche in quest'anno, vezzose onorande donne, gentili e costumati giovani, col favore del nostro Signore Iddio pietosissimo, raccolti e riuniti tutti finalmente in amorevol compagnia intorno a questo focolare a ripararci dalle ingiurie del verno (che sembra voler più del solito incrudelire), e ad un tempo ad ingannare con piacevoli intertenimenti (siccome abbiam sempre usato gli anni addietro) le lunghe e nojose ore della sera, che la più parte della gente, che ha poca borra nel basto, voglio dir che sta male a buon senno da saper conversar bellamente e con utilità, spende in iscambio con dannaggio dell'anima e del corpo e della borsa, o ad un rischioso tavoliere, o a crapulare in taverne, od a tagliar le ale all' onore d' altrui nelle botteghe de'caffettieri, e, quando è men male, a sbadigliare lung' ora nelle sale de'teatri. Buon pro faccia a que tali appetitosi : noi certamente non ebbimo mai nè bisogno nè desiderio di così fatti ajuti per respinger lontano da noi la noja, che non ha pur mai osato d'assalirne, poichè l'ingegno vostro fine sottile sovvenuto dalla lettura, non oziosa ma bensì pensata di buoni libri, vi ha reso doviziosi di bellissimi e sempre nuovi trovati, de' quali facendo lieta la brigata, avvien che scorrano, anzi volin, vostra mercè, le 2 e ore così, che sentiam grave doverci ritrar troppo tosto alle case noştre.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ma: che dissi io, che siam tatti riuniti? Tutti? Ohimè, no!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","che girando lo sguardo intorno, l'occhio mi avvisa che il nostro circoletto (ei mi duol di dovere esacerbar la piaga che ancora abbiam verde nel cuore) è scemato di una valorosa madonna, che la Morte ne ha rapita testè, non ci lasciando di lei più altro che una cara , e insieme pungentissima dolo rosissima memoria, e l'invidia delle virtù sue chiarissime. Ma! la è così miei cari: in questo Mondo par legge stabilita, che li buoni abbiano ad andar quasi sempre innanzi alli rei; la qual legge io reputo essere de' tanti affanni, onde siamo afffitti, il sommo che ne tocca di sopportare, conciossiachè quella ladrona di Morte si precipita, e piomba giuso imprevistamente su di noi, quanto meno ne siamo avvisati, siccome fa il nibbio sui pulcini, e ghermisce sempre il miglior del pollajo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ora che le abbiam dato di grata e dolente rimembranza il debito tributo, voglio, ritornando al dilettevole uffizio del novellare, che ebbi per molt' anni intermesso a causa delle gravi cure dek faticoso mio ministero, dalle quali ora essendo fatto scarico con onorevole ed invidiabil riposo dal Principe ingannato (più per opera scellerata di malvagi uomini, ai quali l'aspetto mio solo era un rinfacciamento continuo della nequitanza loro, che per causa di morbo insanabile, che avessemi reso insufficiente a sostenere il peso che erami posto alle spalle), voglio, dissi, novellando distornar dai pensieri che ne affliggono l' animo vostro ed il mio, già troppo contristati, dacchè lo star fissi tenacemente in quelli, nuoce a noi, non giova ai morti, e non percuote li tristi. Dico adunque che fu già in questa nostra città un giovine uomo il quale Maestro in Medicina era, ed era stato mandato a far l'arte condotto nella terra di La Natura (convien che ve 'l dica per esordio) erasi dato pensiere, oltre di una bella appariscenza della persona, di fare a costui la dota anche di un più che mediocre ingegno, tanto da venir atto e sufficiente ad imprender ogn'Arte o Scienza qual che si fosse; siccome è infatti intervenuto, perchè avendo egli applicato la mente allo studio dell'arte Medica, in quella giunse a termin tale da meritar degnamente la corona laurea, e da intraprenderne poscia con esito laudabile il pratico esercizio. Ma quella Natura istessa, che ben rado si piace di produr cose che sieno se non perfette (che non ve ne ha quaggiù), almeno manco difettuose, siccome saria e d' uopo e desiderato per la migliore andata del Mondo, ebbegli (consentitemi la frase) fatalmente impastato questi bei doni con un temperameuto stremamente libidinoso, che ebbe guasto il bello dell' opera che avea prodotto, conciossiachè lasciatosi egli andar dietro alla corrente sporca dell' appetito disordinato della lussuria che lo possedeva, senza curarsi di riparare, ponendovi a fronte in tempo l'argine della ragione, la quale gli avrebbe dimostro distesi in lungo spaventoso ordine li rischi e danni considerevoli, che avrebbegli tirato addosso lo carezzare e lo dar pascolo alle voglie licenziose, e che sarebbe venuto a termine di correggere, se non domare in tutto quella natura (che peraltro non si può espellere fuor di noi), in iscambio egli le abbandonò pieno ed intero il dominio di sè in guisa, che s'immerse insino agli occhi nelle dissolutezze.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Nè gli valse il menare in moglie una vezzosa costumata donzella, tale da fargli perdere il senso d'ogni altra femmina, e creargli del Mondo un altro Paradiso, che anzi imperversò viemaggiormente, e diessi ad usare, senza alcun rispetto nè di Dio, nè degli uomini, nè di sè stesso, ne' più sozzi lupanari, ne' quali dispendeva le intere notti a perdizione dell'anima e del corpo, e del denaro che profondeva a comperar de'diletti fallevoli; mentre li veri, che sa e puote porger solamente l'amore vertuoso, non si pagano a moneta, ma bensì a ricambio di affetto puro generoso. Cotanta sfrenatezza pertanto, giunta allo sbevazzar che faceva di continuo fino alla ubbriachezza, ed al giuocare a rotta di collo ingojando li scarsi guadagni che gli profittava il vendere la sua scienza al minuto, toglievagli per conseguente il poter e sovvenire alli bisogni della sua famigliuola; e, non sapendo perciò sovente in dove batter la testa per aver danaro, discese finalmente alla più infame viltà, quella, cioè, di macchiar col furto l'onor suo già imbrattato abbastanza dalla corrotta e perversa vita che miseramente trascinava. Tanto è vero, che un abisso precipita in un altro che vi sta coperto sotto, più profondo e più orribile del primo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Per venire adunque al fatto, ei vi convien di sapere che ebbe a venire infermo, ed eralo da alcuni giorni, di non so quale infermità il Parrocchiano di...... la quale in sulle prime si pensò egli di poter vincere da per sè a furia di purgativi, di che si aveva già di proprio consiglio infarcito e guasto lo stomaco, senza che alcun di essi fossegli ancora uscito del corpo, ed osservando uno strettissimo digiuno, che al rigore, e ben di voglia usava poco più poco meno anche in istato di sanità, sendo egli di natura sconciamente scarso, ed anche assai testereccio, perchè uom di niuna levatura, e di poche lettere, ma del resto poi discreto, dabbene. Veggendosi egli pertanto condotto al mal termine per lo sentirsi rifinito, e il morbo vieppiù imperversando, fuor di speranza di domarlo egli, deliberò finalmente di mandar per lo medico la fante, perchè venisse a lui senza dimoro. Andò quellaspacciatamente, ed in questo mezzo il Prete, che sfidava di ognuno, cadutogli subito in pensiero che il suo tesoretto stava lontano dalli suoi осchi nella vicina stanza, abbenchè serrato a chiave, e la chiave si tenesse sotto l'origliere, dubbiando che potesse dilungare assai la guarigione, non potè star saldo che non scendesse dal letto, e così com'era barcollante, e in camiscia, e a piedi scalzi camminando a malo stento, rasente sempre le pareti della stanza, trafelato e anelante si condusse al diletto cofano; e trattene le monete, ch' eran ravviluppate in un logoro e negro vestimento di gamba, che vestiva fin da quando apparava grammatica in Seminario, lo tolse seco, e tenendo gli stessi modi per andare a ricoricarsi, riposta la chiave in dove era prima insiem col denaro, si rimise in letto assiderato, che dibatteva li denti, e pareva vicino a morte.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Trovatolo in tale stato il Dottor che sopravvenne, tennelo a prima giunta spedito; pur tuttavia, volendo arrecargli alcun soccorso, quale in quel periglioso frangente per lui si potesse, assisosegli a lato, diessi a ricercargli li polsi, e fu ben presto accorto null' altro essere quel triemito, che un moto involontario accidentale de' muscoli, concitato da alcuna passione dell' animo, o da altra causa, e giudicò che cesserebbe fra breve, siccome infatti andava di già scemando (chè non sapeva egli dello agghiadamento, che aveva colto nel viaggetto al cofano). Di poi prese a dimandarlo di quel che pativa, e del come, e del quando, e le tante altre inchieste a fargli, che soglion fare li medici alli malati; e udito come fosse la bisogna, si levò in piedi, e introdotta la mano sotto la coltre, tastogli anche sì il ventre, che sentì esser duro e tirato, quasi fosse un tamburo, e sentenziò ivi stare la magagna. Laonde dato animo al Prete, perchè non pensasse a male, che avrebbel tosto sanato e cavato dal letto, chiamata la fante, la comandò che ponesse acqua al fuoco a bollir nella pentola con crusca, e gli recasse olio e sale, che volea farne un cristéo al malato: di che quegli non consentiva, chè non eragli, diceva.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","egli, intervenuto giammai per il corso della sua vita di aver a porre in mostra le masserizie sue, e perciò si contendeva forte con il Dottore; e questi, intanto che adoperava con belli e accomodati parlari di farlo capace, e gli andava rassettando intorno l'imboccatura del copertojo, ed il guanciale sotto il capo, come il caso volle, ebbe a portar la mano proprio in dove stava il batuffolo della pecunia, che conobbe al tasto, e si pensò subito, quale la di lui nequitanza era uso di consigliarlo, volerla far sua. Perciò, sebbene avesse già tra sè quasi mutato animo, e dispostolo a ministrargli altra medicina, tornò sul primo; e si tenne allora più forte nella ordinazione del cristéo, acconcia affatto ad agevolare il concepito suo pravo intendimento; e dissegli, niuna altra via di salvamento vi essere per lui, che giudicava essere in caso prossimo di morte, fuor quella; e giunse così a vincere la di lui ritrosia, perchè quella parola, morte, fu di tanta potenza, che lo rese manso, simile ad un agnello, e si arrese. Per la quale cosa fattosi recar allo istante tutto quanto il bisognevole, dato di piglio al cannone, che soleva portar sempre con sè, empiutolo dell' acqua e degli ingredienti, appressatolo in prima all'occhio destro a misurare il calor giusto, si appresentò al Prete, che con un pajo d'occhiacci stralunati, che spalancò, stava guardando quell' abborrito arnese in modo da muovere il riso ma pensando come ei stava dentro, da destar anche carità di lui.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Dottor, che il vedeva però ancor tentennare, e si temea che gli scappasse di mano la preda, tornando il Pievano sul ricusarsi, prese a dirgli: ""Via, sia buono; si faccia animo, egli è un nonnulla: si volti, lasci fare a me, che in un bacchio baleno la servo; e mi creda, che si troverà ben presto alleggerito del peso che lo grava: si sbrighi, via ». "" Oh signor no "". « Signor sì "".","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","« Non lo voglio ». ""Ah! si volti; la finisca: via, mi porga il suo reverendo podice, e mi lasci fare». ""","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ho vergogna, signor Dottore ». ""Eh! Non si vergogni di me, che noi non facciam caso di coteste cose ».","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","« Mi farà male». «Non pensi: ho intriso il cannello nell'olio ""”. ""Oh, santo Dio benedetto »!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","« Via, da bravo: caspita! un suo pari, che avrà dato tanti pareri, che il suo nome va per le bocche di tutti, che non ce ne è un altro come lei, non vorrà una sola volta il mio che è poi tutto per il suo bene? Fra il sì ed il no, alla fine, più per isbadataggine, io credo, causata dallo frusciar che gli facea gli orecchi il Dottore che l'ebbe imbalordito, che non per fidanza, il Prete voltógli le spalle, e le voltò per sempre anche alli suoi denari.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Quando quegli l' ebbe nella postura a cui lo voleva : « Oh! così va bene (gli disse): alzi un poco... anche un poco: un tantino più ancora, mi faccia grazia: Oh! così va benone: ora mo chiuda ben stretti gli occhi: tenga il fiato, che è tosto fatto: non si volti, veh!, che non venissi mai per disavventura a recargli noja e fors' anche danno, e perciò voglio intrider di nuovo il cannello nell'olio»; e, così dicendo, stesa lestamente la mano manca al batuffolo delle monete, che pareva un grosso salciccione, se lo intasco, e subito introdusse il cannello in lo sfintere; ON e ponza e ponza soavemente, su e su, gliel cacciò tutto in corpo.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","“È già andato, eccola servita ""Ma come? disse il Prete, ha già fatto? così presto»?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","«Signor sì"". ""Oh potenza di Dio! (prese a dir l'altro, cui era passata la paura, e venuto più sciolto lo scilinguagnolo perchè riavuto l'animo), non par da credere: non ho sentito cica, rueno di un leggiero gorgoglio nelle budella, che pareva diletico.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Oh che mano maestra! che destrezza, che sveltezza! Bravo; e mille volte bravo il mio siguor Dottore!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Già me lo han sempre detto, ed ora il potrò dire anch' io a chi no'l voglia sapere, che ella è un grand' uomo; che grand' uomo! La ringrazio ben di cuore, e ben cento volte, del servigio ch'ella mi ha reso oggi; me ne rammenterò, credo, per sino che io viva"". "" Oh!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","cosa la dice mai? Bagattelle, bagattelle per me » rispondeva l'altro; ""dirò ben io: bravo, e bravissimo a lei, che con coraggio eroico, e con una rassegna zione veramente cristiana ha lasciato fare, come si suol dire, ad occhi chiusi, fidandosi di me Ma sa lei quanti e quanti, massime di Religiosi, ho avuto alle mani, che mi han fatto dare ai mille diavoli per indurli. Li compatisco, sa, e li scuso a causa del loro santo pudore, e un po' anche della paura che ne venga loro del male, dovendosi lasciar azzicare in que' paesi, che per verità (glielo dico ora che è fatto) ne sono accaduti de' brutti casi; chè alcun Cerusico, o mal destro, o sgarbato, ha fatto lacerazioni, in quelle parti tenebrose, difficili e lunghe a sanare; ma con lei ei è voluto poco sten to"".","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Prete udiva, e si mandava giù con grande diletto il mele di quelle lodi, standosi tuttora sul fianco sinistro ad occhi chiusi, come avealo comandato il Dottore di porsi; il quale, finito che ebbe di dar governo al suo arnese, e di lavarsi le mani, volle che tornassé supino, e fattogli un po' ondeggiare la pancia alla guisa che si risciacquan le botti, preso il suo cappello e il cannone, in fretta in fretta, che non vedea l'ora di cavarsi di lì, dettogli soltanto, che andava per sue faccende ad altri malati, e che tornerebbe a lui in sullo imbrunire, dileguò come un lampo senza manco salutarlo (chè lo stringeva troppo il ripor le monete), lasciando il buon Prete goufio ancora del corpo, e per giunta anche della mente, perchè persuaso, e glorificato da quelle lusingherie, come se avesse recitato una sua omelía in presenza del Vescovo, che lo avesse di quella benignamente dippoi blandito con un bel grave e sonoro: Sono contento di lei, sig. Curato. Voi vi penserete ora, Donne care, ch' egli avesse ad aspettarlo lunga pezza, perchè si terrebbe lontano da quelle soglie, iu dove ogni oggetto, insino alle pareti, gli rinfaccerebbe con orrore il suo peccato.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Quanto mai siete errate! Un sentimento tale di ribrezzo non si desta, Donne mie, se non negli animi di que' tali che abbian salito soltanto il primo grado della scala del delitto; ma per coloro che l'han percorsa tutta infino all'ultimo, e che son già maturi affatto nella malvagità, com' era il nostro Dottore, la cosa è tutto altrimenti. All'ora data infatti, eccolo apparir audacemente imperterrito, il cuor suo apparecchiato, io credo, se il Prete fosse accorto della perdita del suo denaro, di giovarsi del grande credito in che quegli di verità lo aveva, il quale bastava con questa sua comparsa spontanea e libera a vieppiù fortificarlo, e quindi ad allontanar da lui qualunque sospicione; e se no'l fosse, prepararsi così e mandar innanzi, coll' essersi appunto mostrato, una buona prova, o indizio almeno, della sua incolpabilità.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Appena entrato conobbe colui col primo colpo d'occhio, alla ilarità del volto con cui lo accolse il Prete, ch'egli era ignaro ancora della disavventura; cosicchè avvicinatosi al letto, e richiestolo del come fossero andate le cose, e come si sentisse, ebbe in risposta, che il serviziale maravigliosissimo effetto avea operato, e che sentiasi leggiero affatto, e tornato alla priniera sanità così che il dì vegnente intendeva di celebrare la Messa; dopo ciò resegli, quanto potesse del cuore e sapesse della lingua, le più affettuose grazie, e tiratolo per il vestito a sè, come se volesse parlargli all'orecchio: << Ehi (gli disse con voce sommessa), signor Dottore, farò poi il mio debito verso di lei ». Lieto costui, quale è a credersi, della ben andata della cosa, tastatogli così per usanza il polso, che pronunzio con gravità esser normale, si accomiatò, e gli disse esser egli ad esuberanza pagato della gloria e del vanto di averlo in poche ore reso alla salute di prima; e se n'ando, che pareva il fistolo se lo portasse. Rimasto solo il Prete, masticò alcuni Pater noster ed Avemarie, le quali il sonno, che il colse, tronco di netto a mezza strada del Rosario che aveva intrapreso di recitare.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Dormì come un ciuco fino a giorno grande, e non fu scosso che dal baccano che faceva la Scolastica (tal si chiamava la fante) nel cortile, contendentesi col Campanaro, perchè la sera non aveva serrato il fenestrino del pollajo, e la donnola avea disanguato e guasto metà delle galline. Sbalza allora il Prete dal letto come una lepre accovacciata in un macchione allo abbajar dei bracchi: apre : un pocolino le impannate, intende subito la ragion dello scalpore, e gli monta il suo caldo alla testa, e ponendo la mira delle sue parole contro il campanaro, scoppia in un Corpo di... Ma il pensiero di aver a dir la Messa, come si aveva proposto, gli serra il resto dell' antifona nella strozza, e salta oltre per isfogo a scaricare una corona d'ingiurie, infilzate così come il caso gliele pone in bocca, contro di colui, che, cotto ancora come una Monna dalla imbriacatura della sera innanzi, si stava ritto immobile, come il campanile, tutto ridente, e rubicondo in faccia, che pareva un Bacco in pittura, a ricevere i titoli di poltrone, d'ubbriacone, di paltoniere, di can paterino, di scomunicato, che avealo orınai diserto, mandando a rovina tutto quanto della Chiesa; scavezzato un candelotto grosso dell' altar maggiore; rotto in pezzi il fiasco dell'olio delle lampade; e, non ha guari, fracassata l'ampolletta del vino in servendogli la Messa.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Finalmente, dopo avergliene vomitate tante, che n' ebbe vuoto lo stomaco, si ritrasse, e vestissi in fretta; indi, postosi il breviario sotto Pascella, prese la scala per discendere in Chiesa; ma giunto alla metà, gli sorvenne alla memoria (che la collera glielo avea messo fuor della mente) di ciò che lasciava sotto il capezzale, e volti i passi addietro, torna nella camera, corre subito con la mano là dove l'aveva posto; la chiave è lì pronta, ma la preziosa calzetta non si presenta: un brivido lo sorprende tosto alle regioni del cuore, getta in mezzo della stanza, in dove vanno a cascare, il cuscino, il capezzal, le lenzuola e materasse; non ritrova: fruga e rifruga le foglie del saccone per lungo e per largo, negli angoli; non v'è niente: scosta dal muro le panche, pone tutto a soqquadro, guarda sotto e sopra, torna di nuovo a frugare; niente: un sudor freddo lo coglie da capo a piedi: il suo volto or si dipinge come una bragia, ora imbianca come un pannolin di bucato. Stanco finalmente a non poter quasi aver più l' alito, si riposa sulli due piedi con le braccia incrocicchiate sul petto: rimane pochi istanti stupido come uno smemorato; da tale atteggiamento si scuote alla fine, e gli si presenta alla mente confusa il dubbio d'avere per lo effetto dello stato morboso, a cui soggiacque, d'aver ideato, ma non eseguito il nascondimento del denaro sotto il capezzale: ultima fievolissima Scol speranza; prende allora con cuor però freddo la chiave, che aveva deposta sulla seggiola a capo del letto: s'incammina con la testa spenzolata sul petto, e a passi lenti alla stanza vicina: s'accosta con un forte palpito al cofano, introduce la chiave nella toppa, la gira, apre, e getta l'occhio subitamente al posto in cui solea serbarlo, e ve lo avea tanti anni serbato; nulla: allora si dà a gridare quanto potesse della gola: Scolastica, Scolastica, ma non gli venne fatto di più finir la parola, che un deliquio il colse, e cadde stramazzato a terra. Alle grida, ed al tonfo, Scolastica, la quale stava nella sottoposta cucina lavando le scodelle del giorno innanzi, spaventata, coi capelli ritti in sulla fronte, nuda le braccia, avendo rivolte indietro le maniche del farsetto, gli occhi mezzo fuor dalla testa, rasciugandosi le mani in fretta col sudicio grembiule che avea dinanzi, monta a salti le scale, giunge alla camera, trova steso il pa e drone sul pavimento che pare morto; tasta subito alla parte del cuore, sente che batte; precipita di nuovo la scala alla cucina, dà di mano al fiasco dell' aceto, e a saltelloni torna al Prete che incominciava a dar segno di vita; e messo un ginocchio a terra accanto di lui, immolla un lembo del grembiale nel collo del fiasco, che mette in pendente, e si dà a bagnargli li polsi delle tempie e la fronte, e glielo ficca sotto le narici, e va chiamandolo a nome: « signor Don Tomaso, Don Tomaso: si faccia animo, apra gli occhi, mi guardi, sono la Scolastica, son qui per ajutarlo: mi guardi, non si perda di cuore, non sarà niente: fiuti, fiuti quest' aceto che risuscita li morti; anch'io quando sento che mi vengon certi fumi alla testa, uso questo aceto che è una scopa, un tocca e sana per me.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Intanto il Parrocchiano aveva pressochè ricuperato l'uso de' sensi, e poteva intendere le parole della fante, che incominciò a rimbrottarlo perchè avesse voluto alzarsi di letto, sendo reso così perduto di forze per lo digiuno, e per la giacitura di alquanti dì, ed a giunta sopra la derrata per l'enorme evacuazione operata dal cristéo, la quale avrebbe dato il tracollo ad un elefante; e mentre quella dicea, il Prete tenevala guardata fiso fiso con un occhio scrutatore ne' suoi, per leggervi drento li pensieri della mente, ed osservare se alcuna alterazione mostrassero i lineamenti del di lei volto, sufficienti le tante volte a dinotare lo stato della coscienza dell'uomo: ma non vi seppe legger niente di ciò che cercava, nè per mandar via del tutto, nè per dare un po' d' ajuto alla tentazione, che stava per entrargli nell' animo, di colparla del furto; ed in frattanto essendo affatto rinvenuto, aggrappatosi con ambe le mani alle maniglie del forziere, sorse in piedi sorretto dalla fante, la qual raccoltogli il berretto, che chiamiam la Teologale, saltato quattro passi discosto da lui, e spolveratogli la veste talare, egli mezzo sciancato si riduceva alla camera del letto; quando la Scolastica : « Ehi, signor Don Tomaso, gli disse, cosa fa che non chiude qui""? A queste parole il Prete attacco uno di que' moccoli, di che li vetturini Napoletani usano per far trottare le mule quando s'ostinano a contar tutti li ciottoli che incontran per via, e senza darle risposta, borbottando fra' denti parole, ch'essa non comprese, si gettò furente in quella camera; così che la donna pensò che fosse immattito, e quasi non si attentava di seguirlo, chè non l'avea mai visto sì strano, nè in tanto disordin della ragione. Nullostante fatta animosa dalla presenza dello stato compassionevole in che il vedea, richiedente assistenza e soccorrimento all'uopo, volle tenergli dietro, ed affacciandosi all'uscio, fu colpita dallo inatteso spettacolo che le si offerse al vedere che il letto era tutto sconvolto, e le masserizie tutte sparpigliate a soqquadro, ciò che le accrebbe il timore che il cervello gli avesse dato volta; per la quale cosa, avvicinatasegli soavemente umile: Comesta, come si sente, s'è fatto molto male, signor Curato »?","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","gli disse, ma egli non le risponde, ed in vece le ficca due occhiacci feroci in faccia, ed afferratala, alla foggia che fanno gli zaffi con li malandrini, al braccio destro: « Parla, confessa, le disse, sciagurata, dov' hai riposto li miei danari, cosa n' hai fatto? qua, fuori, presto, parla: se ti confidi, io non ti farò male, ma se ti ostini tacendo nella tua malvagità, votti allo istante ad accusar di ladra al Potta, en n'avrai danno e vergogna: già niun' altri che tu puote avermeli involati, perchè altri non mette piede in questa camera, e alcun non ve l'ha messo in questi dì,,. La donna trasognava allo udire tali e tanto ingiuriose e minacciose parole, quella siccome che, nulla sapendo del furto, indovinar non potea giammai la cagion del risentimento con che il Prete le pronunziava; ma sentendo dallo insistere ch' ei faceva con parole calde bensì, ma savie, diritte e ragionevoli in discorso ordinato, non essere altrimenti aberrazione di mente in lui, venne tosto accorta che il danaro, o gli fosse stato veramente tolto, o per ismemorataggine avessel posto dove ora più non rammentava, e le dolea del caso di lui, ma le feriva insieme dolorosamente il cuore la imputazione, della quale tenevasi immeritevole dopo vent'anni di provata fedeltà: per il che provocata a veementissima ira, con le pugna sui fianchi, sciolto lo scilinguagnolo, che pareva un mulino a vento: « La mi burla, signor Padrone (la incominciò a dirgli), dice da vero!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","la Scolastica ladra! la Scolastica, che lei sa che cosa ha sempre fatto, e fa per lei; che pronta, obbediente e infaticabile l'ho servita e la servo dì e notte: il dì alle faccende di casa, a tener cura de' polli, e rattoppargli li cenci (che son dieci anni ch' ella non si è fatto un par di brache, chè se non fossi io la mostrerebbe le carni ai popolani); e la sera poi, lunga com'è, sempre con quella maledetta conocchia alle costole? io che le ho posto tanto amore sin da quando venni piccina in casa sua con la povera mia mamma la Veneranda, che entrò a' di lei servigi... poveretta!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","requia in ternam pro famularum animalarum di lei! che non l'ho abbandonato mai, come fa l'ombra il corpo, e che gliene porto tanto, che non ho mai voluto nemmanco sentir la Messa di un altro Prete, che non mi parrebbe di satisfare il precetto, io ladra! ah, signor Don Tomaso!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","la Scolastica, che non ha mai tolto un uovo senza il di lei permesso, sebbene la mi ha sempre fatto mangiare pan di mistura, e ber spesso del cercone, e sempre contenta per contentarla a fare la economia : che fin la cenere, la penna delle pollerie, ed altre zacchere che son il gaggio consueto delle donne di casa, vendevo a di lei profitto, e gliene ponevo in mano il prezzo fino all' ultimo quattrino, io avrò ad essermi fatta ladra tutt'in un punto? Che si pensa forse che io sia una di quelle servaccie, che han sculacciato cinquanta case di Preti, di quelle che prima di andar dal servigio, o mandano innanzi, o se lo portan con seco sotto la gonnella il fagotto? io avrò ad essere trattata e maltrattata sì bruttamente da lei?","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ella fa con me proprio, come fa il caval gros80, che dopo aver mangiata la biada getta a musate il vaglio lontano da sè, e poi e poi ... la lo dica lei, che nessuno meglio di lei può sapere come è fatta la mia coscienza, che la vede almeno una volta al mese (e non ebbi mai altro confessore), e la sa, che quando si confessa è obbligo di dir tutto (se no sarebbe un sacrilegio), ha mai udito ch'io mi sia confessata di una tentazione nè meno di commettere di peccati di questa razza »? Il Prete stava lì intanto come un uomo di pietra ad 1 udirla: soltanto tratto tratto crollava la testa, e la donna, che era inno- cente, e si pensava d' averlo tocco con le sue buone ragioni, si dispe- rava dentro perchè non le dava la soddisfazione d'una parola buona : onde rinnegata finalmente la pazien- za, e datasi a piangere dirottamente, scoppiò, con un corpo del Diavolo che lo porti (e poi gli disse): "" parli una volta, parli nel nome di Dio; dove li aveva questi maledetti di quattrini che la me ne farebbe dire di quelle che non istanno sotto la cappa del Cielo Allora il Prete, accortosi che la pentola cominciava pel gran bollore a gorgogliare in mo- do da mandar fuori; o fosse paura, o fosse senso di persuasione che pren- desse a poco a poco ad occupargli l'animo, fatto più morvido verso di lei, le sgocciolo tutto quanto il bar- letto, narrandole filo per filo quel tanto che aveva fatto il dì addietro per porre in sicuro il suo denaro, dubbiando di aver a giacere più a lungo malato, e che erano trenta bei dobloni di Spagna lampanti di zecca (più che dodici mila lire); e ciò dicendo singhiozzava come uno scolare dopo aver ricevuto un buon cavallo a cul nudo dal signor Maestro. « Misericordia, misericordia!","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","quanti soldi»! sclamò la Scolastica; e poi pensato un istante: « qui la volevo, signor Rettore (saltò su fatta più rineorata e ardimentosa), qui la volevo: guardi se ella non ha più cervello delle nostre oche là giù nel cortile, che strillano tanto se sian forestieri che entrino in casa, come se entro io per la porticella del Cimitero, che son quella che do loro ogni giorno a beccare. Ora si convincerà che non posso essere colpevole, perchè quando ella ha fatto quella faccenda di jeri, me mi ha detto, io era andata al Dottore per di lei comando; quindi non potea vedere dove li riponeva, e lei non me lo ha detto.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","In camera sua io non ho più messo piede, dachè portai l'acqua calda ed il bisognevole CO- per il cristéo (chè non ci stava il mio decoro di fermarmici, come la capisce): son venuta soltanto jer sera sull'uscio a dimandarle se nulla le occorreva da me, ma ella mi rimandò perchè voleva prender riposo; e, per bacco! s'io non ho la calamita davanti da tirar l'oro, non posso averglieli portati via; e poi e poi, come potevo io sognare ch' ella avesse tanti denari? Adesso mo, la mi dica, è persuaso?","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","la capirebbe persino il nostro garzon mugnajo, che non sa nè leggere nè scrivere, e solo portar le sacca. Risponda mo adesso ». Don Tomaso, che si aveva preso in corpo questo bel squarcio d'eloquenza, quantunque in parte un po' mortificante, tutto compunto, anche per non aizzarla di vantaggio: Scolastica (disse), le tue ragioni mi si accostano, ed hai parlato per vero da quella brava donna che sei....ma dunque chi sarà stato il ladro, poichè li miei danari mancano erano là, là, sotto il capezzale ».","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","« Vuole che glielo di ca io, signor Rettore? io gliela spiattello qui subito netta e tonda come la penso: il Dottore "" Che cosa dici »? « Il Dottore, dico "".","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","« Taci, replicò il Prete, lingua da tanaglie; e corse col palmo della mano destra a riturarle la bocca, e proseguì: Ti par egli, che un uomo come quello, che non ve n'ha a cento miglia allo intorno di noi che vaglia il suo dito mignolo, un uomo di quella fatta, che m'ha risanato in men di ventiquattr' ore, un maestro eccellente, che m'ha applicato un cristéo in modo sì miracoloso, con una mano da Angelo, che non l'ho nè manco sentito » ? « Eppure non può essere altri che il Dottore, e mi taglino quando voglion la lingua, ma dirò col mozzo sempre, il Dottore "". ci, torno a dirti, sfacciata; non sai che per commettere azioni simili convien essere in bisogno; ed egli invece mi ha ricusato generosamente (abbenchè non lo conoscessi dapprima) persino la paga del disagio che ha « Ta 3 patito per me; finiscila dunque, e che non oda io più mai da te spropositi di tal sorta: già sai che non posso, e non voglio udir mormorare del prossimo; chè la mormorazione ed il rubare sono li peccati che ho in odio più di ogni altro peccato; ma d'un uom savio e dabbene poi, come quello, e di un signore... "" Ho capito, interruppe la Scolastica, già la broda bollente ha sempre a cascar addosso alli poveri; le calzette di seta non s' impiccano: li Signori e li Dottori debbon essere sempre galantuomini, perchè Signori; e li poveri, perchè poveri, sempre birboni; dunque sarà stato il Tentennino che avrà fatto pace colla Croce, poichè ella mi ha sempre detto, che non va dove la vi è, come l'abbiam noi sul campanile: circa poi a quelle parole del savio, e dabbene, lasciamola là, che se volessi parlare basta... la non ci avrebbe GUSTO REMMEN VOSSIGNORIA.. JER SE- 66 cosa?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","parla, il voglio sapere "" Jer sera Prosegui....” « Oh! non sarà mai, anche se la mi venisse con le coltella alla gola, non glielo direi si contenti di sapere, che sono donna buona di star in mezzo ad un battaglione, e da non aver paura...e non voglia cercarmi d'avvantaggio ». « Ho capito, ho capito, le solite millanterie di voi altre Donne ...","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Orsù, che la sia l'ultima volta che tu mi tocchi questo cantino del Dottore "". ""Quando la vuol così non parlo più, e, tornerò a dire, che sarà stato il Diavolo ». Don Tomaso s' impazientava della improntitudine di colei (che a giusta ragione peraltro adoperava per gettarsi dalle spalle il peso insopportabile della colpa), e si rodeva dentro per la perdita de' suoi denari; e per dare un po' di sfogo all'animo suo travagliato, proruppe in una cristiana esclamazione dicendo: ""Ah!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","sante Anime benedette del Purgatorio, ajutatemi "". E con questo ebbe fine la battaglia tra il Prete e la serva, ed ammutolirono entrambi: quello in braccio alle sue riflessioni e a' suoi sospetti, fra li quali avea cominciato alcun poco a mescolarvisi anche quello sul Dottore; e quella affannosa a darsi fatica in volgere e rivolgere e sconvolgere ogni cosa, che l'altro aveva disordinato prima di lei; ma elleno furon novelle: onde, racconciato il letto, se ne uscì, ed il Prete, cui era passata e la volontà e l'ora di dir Messa stanco, sbalordito e addolorato, vi si coricò dentro, e, dopo lungo dimenarsi, si addormentò. 2 Infrattanto, Donne mie, ch'ei dorme; voglio che la discorriamo un pochetto tra noi, perchè mi dorrebbe che pensaste a male sul conto della mia persona, e tenestemi un ciancivendolo, per avervi io raccontato così per minuto il dialogo che avete udito, il quale, per amor della verità, debbo dire che era avvenuto testa a testa tra di loro, e nissuno certo era presente.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Onde possiate rendermi la debita giustizia, vo' che sappiate che, mentre color taroccavano, il Campanaro, che aveva salita la scala per dire al Parrocchiano se fosse in suo piacimento di far suonare il primo segno della Messa, giunto che fu nella camera che sapete, del cofano, udendo lo scalpor che si facea nella vicina del letto, curioso qual era per natura di curiosità insaziabile, e per soprappiù gran ciarlone da non poter tenere in corpo nemmen li fatti suoi stessi (immaginate poi quelli d'altrui!) si pose cheto cheto come olio a sorrecchiare, e vi stette saldo sino alla fin della scena, e di questa maniera venne in palese il fatto con tutte le sue circostanze; ed anzi, grazie alla lingua facile e scorrevole di colui, si ebber le tracce che condussero a conoscere l'autor del delitto, siccome udirete in seguito. Guardate mo come anche alcuni difetti notabili e fastidiosi (chè certamente la curiosità ed il parlare assai non sono due virtù degli uomini) sono e buoni alcuna volta a qualche cosa anch'essi!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Costui pertanto del Campanaro (che per antonomasia il chiamavano il Trombetta della Comunità) non vedeva l'ora d'uscir fuori per andare a farsi bello di una novità, com' ei diceva, da gazzetta, che ancor nessuno sapeva. Li primi passi adunque furono al Ciabattino, a cui andò per far tacconare una scarpa, al quale ebbe tutto il suo comodo intanto che quegli gliela rattoppava, di sgranargliela tutta per disteso per intero: il Ciabattino la narrò subito calda calda a sua moglie, grande ciarliera anch'essa ; e sarebbe bastato: costei la portò in tutta fretta alla moglie del fattore in castello, recandole un pajo di scarpini di un suo ragazzetto; anche troppo per ispanderla da per tutto: ma il restante il fece il Campanaro la sera nell' osteria, ove in mezzo ad una ragunata di bevoni, tenendo sempre in mano il suo bicchiere quasi pieno , pareva un predicatore a raccontarla; cosicchè prima che il Sole del dì vegnente fosse alla metà del suo corso, la Villa tutta ne fu piena, e il dì dopo le circonvicine, e subito poi pervenne alla Città; se non che ogni raccontatore vi applicava qualche cosetta del suo per fargli un po' di frangia, secondo che si sentiva portar via dalla propria inclinazione, o guidare dal proprio giudizio. Eravi chi narrava infatti, dando persino l' antidata allo avvenimento del furto, che il Pievano stava in letto malato a causa che fossegli comparsa davanti non già in sogno, ma bensì vegliando un'anima del Purgatorio a domandargli il fatto suo con grande arroganza e con minaccie, e che aveva battuto, partendo, con la mano la parete al di sopra della di lui testa, e vi aveva lasciata l' impronta nera di tutte cinque le dita, circondata da un color rossastro sbiadato, che per levare, e persin scalcinare, che il Prete avesse fatto, non solo non l'aveva potuta cancellare, che anzi la saltava fuori sempre più vivida e appariscente, e che la mattina non aveva più trovato il denaro sotto l'origliere; e questi, che la contavan così, erano li maluriosi, e il minor numero: ma la più parte e li più sani d'intelletto stavan tra due, cioè tra la Serva ed il Dottore.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Li più veggenti poi battevan sodo, senza forse, addosso a quest'ultimo, siccome quello, il tenor di vita del quale era poco laudevole, avendo loro dato sentore d'esser dedito al giuoco e alle crapule, e a divedere anche in più occasioni d' essere assai donnajuolo; qualità che, tutte riunendosi in lui, avvaloravano li sospetti, e ajutavan la credenza di ciò che si buccinava; al che giungendo le querimonie di molti che avevano ad avere da lui, e non potean trarne nè chiodo nè tanaglie, li sospetti e le probabilità divennero, per le circostanze che accompagnavano il fatto, presso le persone d' accorgimento una piena certezza. Tanta divolgazione pertanto non potè a meno non giungere a percuotere a gli orecchi anche del Dottore, che incominciò allora a venir in pensiere di sè stesso; e, non che fosse rimorso, ma piuttosto paura di cascar nelle mani della Giustizia, la qual correva voce avesse preso frugar dentro questa faccenda, entrò in una grave inquietudine, tanto più che gli si affacciavano alla memoria tante altre bricconerie dello stesso colore commesse già prima, e gettatesi dietro le spalle (o perchè rimasero occulte, o perchè ad alcune, sebben conosciute opera di lui, eragli riuscito per via di maneggi e di pratiche di sotterrarle, e porvi sopra la pietra), cosicchè scontratosi un giorno in un tale suo conoscente, lo abbordò, e prese a parlargli con qualche imbarazzo e pusillanimità della vociferazione ingiuriosa alzata contro di lui, e chiesegli consiglio se riputasse buono il partito che aveva tolto di abbandonare un così tristo paese. Ma l'uomo di sano giudizio, e di anima sottile, mosso dal ribrezzo de con stogli del caso in che si trovava, senza metter parole di mezzo, fronte libera e sicura risposegli, che: la conscienza pura non paventa di maldicenza, a, e lascia latrare a sua posta li cani che non han dente che basti per mordere, e si sta saldo e fidato in quella; e, voltogli le spalle, andò pe'fatti suoi.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Così fatta risposta invece di recargli il conforto che andava cercando invano, quel conforto che non gusta se non l'innocenza calunniata ed oppressa, gli fu anzi un terribile rinfacciamento della sua colpa, come se colui gli avesse detto: « tu se' il ladro »: cosicchè conficcogli ancor più addentro nel cuore il coltello che lo pungeva; per la qual cosa, dopo esser rimasto alcuni dì perduto affatto di animo, perchè in ogni volto, in cui si abbatteva, pareagli di leggervi uno accusatore od un testimonio, diessi a ricercare nella malvagia sua mente scaltrita un partito cui appigliarsi, e il trovò senza stento (poichè di scelleranze, vi dissi, egli l'aveva a dovizia feconda), e pose mano, issofatto, all'opera. Sceglie l'ora del tramonto di quello stesso giorno per visitare un contadino malato: entra con passo grave e lento, onde meglio adocchiare in ogni lato della casa dell'infermo: vede il fatto suo, e va dritto al letto di quel pover uomo: lo interroga, gli tasta li polsi, e lo intertiene ad arte in parlari più lunghi che non abbisognerebbe all'uopo, ond'aspettar le tenebre delle quali volea giovarsi; ed infrattanto, mandata la donna del contadino allo Speziale a procacciar sale d' Inghilterra da ministrargli la vegnente mattina, colse il momento di prender comiato, e, messe le mani sul giubbone, e le brache di lui, che eran li presso in sulla cassa, di che il pover uomo non funne accorto, con quelli arnesi uscì fuori, e girato prima un'occhiata allo intorno ad esplorare se alcuno fosse in sulla strada, si mise la via tra le gambe diritto alla sua abitazione. Passa davanti alla Chiesa, ed ode il Deus in adjutorium, col quale il Prete intona il Rosario al Popolo divoto ivi ragunato, e anch'egli in cor suo malvagio Deus in adjutorium, dice, « che ne colga bene anche a me», e tira innanzi tutto contento, e persuaso, col favore dello imbrunire che ognor più cresceva, e del Rosario che tien la gente occupata, di ridursi inosservato in salvo; ma il Dottore aveva colma la misura, siccome era fisso ne' giusti decreti di lassù: poichè caso volle che quel ciarlone del Campanaro si tenesse, in quel momento appunto ch' ei transitava, con le spalle appoggiate allo stipite della porta della Chiesa, mezzo dentro e mezzo fuor dalla tenda, in modo ch'egli poteva scorger benissimo li passanti, e quelli non poteano essere accorti di lui; talchè gli fu agevole alla distanza poco meno di venti passi ravvisare il Dottor, che marciava affrettato, tenendo sotto il braccio un fardello di color biancastro, in cui peraltro qual cosa si contenesse non era possibil di discernere, cosicchè nella maliziosa sua testa entrò il pensiero che fosse un contrabbando da depor nell'ospizio de Trovatelli; per la qual cosa la naturale di lui curiosità lo strappò dal posto e dalla divozione per trottar dietro, e con le gambe, e con gli occhi cautamente, al fine di scuoprir dove andasse a finire, e prepararsi così dell' altre curiosità a soddisfare.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ma, va, e va, in ultimo con suo rammarco gli fu questa smorzata in sul più bello dallo entrar che quegli fece nella sua casa; per lo che si rimase con un palmo di naso, e mortificato se ne tornò addietro a riporsi là donde s'era mosso, ad accompagnar anch'egli la cantilena delle avemarie, biascicandone la maggior parte, cosiechè non avreste udito altro che la desinenza in cantinora nostra, amen, che pronunziava a proposito, e a sproposito, a tempo, e non a tempo, con l'intermezzo tratto tratto di un lungo sbadiglio. Si cominciava a cantar le Litanie, allora quando vede ad entrar nella Chiesa un contadino, che non gli parve esser della Villa: vestiva un giubbone di color che tirava piuttosto al chiaro che allo scuro: teneva un fazzoletto sotto la gola rannodato sulla sommità della testa, che copriagli presso che tutta la faccia, meno gli occhi e la fronte, che mise in mostra nel trarsi che fece il cappello; e si andò a porre presso la pila dell' acqua santa. Ei lo credette un povero diavolo, cui dolessero li denti, e non fenne caso: intanto terminaron le preci consuete, e il Popolo tutto in fretta uscì, ed ei si trattenne a spegner le candele, e a fare altre sue solite faccenducce nella Chiesa.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Curato era ito in coro a recitar ginocchione una filza di Pater nostri in onore di Santo Antonio, cui s'era botato dopo l'infortunio intervenutogli, e dal quale aspettava di dì in dì la grazia che gli facesse rinvenire le sue monete e in mezzo al fervor della prece, ecco se gli appresenta il Dottor camuffato in quella guisa in che era passato davanti al Campanaro, senza che quegli avesselo conosciuto, e gli dice, spendendo pochissime parole, che pronunziò velocissimamente, e con voce contraffatta : « Signor Rettore, so che gli hanno rubato: so che danno la colpa a quel galantuomo del Dottor nostro: poveretto, è innocente, ed io posso dirlo, perchè il ladro fui veramente io, ed in prova della verità, eccole una parte delle monete che le ho tolte (e in questo gli pose in mano quattro doble di Spagna), e il più presto che per me si potrà verrò con altre restituzioni"": e detto appena, senza lasciar tempo al Prete di rinvenire dalla sorpresa, per rispondergli una parola, se ne andò precipitosamente, passando per mezzo alla Chiesa, mentre appunto, per buona di lui ventura, il Campanaro stava suonando l'Ave Maria dei morti. Rinvenuto finalmente alquanto dallo stordimento, facendosi passare da una mano all'altra le monete dopo averle volte e rivolte, palpate, considerate, e conosciute esser veramente doble di Spagna simili alle involategli, si alza, e, dimentico di essere in Chiesa, si dà a gridar della gola: Scolastica, Scolastica, Bernardo, Bernardo (che tal si chiamava il Campanaro ); e gridò sì altamente, che l'uno dallo star sotto la torre, e l'altra dalla saletta attigua alla sagristia l' intesero; ed accorsi, il trovaron che stava ancora guardando le monete misteriose al lume della lampada, stupito così che non sapeva proferir verbo; perchè veggendolo quelli in tale condizione, il feciono intrare in casa, ove rimesso affatto, potè loro narrar distintamente il caso, come eragli occorso; e quando ebbe finito si rivolse in modo pietoso e amorevole alla serva, e prese a dirle: ""Ah! Scolastica, in qual brutto peccato, vedi ora, ti se' mai tinta?","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Ben lo dicevo io: eccoti quattro doble, che giurerei sul Vangelo di S. Giovanni esser proprio le mie, ed avronne altre restituzioni ancora. Povero Dottore! Pensa ora, che n' hai rigoroso debito, di risarcire il grave danno che hai recato all'onore di lui con quella tua cattiva linguaccia.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Quella stava lì mortificata ad ascoltarlo piena di veleno in corpo, perchè forzata da una maledetta apparenza di creder ciò che non poteva nè voleva credere, stantechè la di lei mente le faceva con ostinatezza suspicare in quello sconosciuto il Dottor stesso sempre qual vero ed unico ladro. Il Campanaro volle cacciarvi pur egli dentro la lingua, per raccontargli d'aver visto al cominciar del Rosario il Dottore con un fagotto di color chiaro sotto il braccio, e, facendovi li suoi commenti, volea fargli considerare che lo sconosciuto appresentatosi a lui vestiva giusto panni di quel colore, ed altre cose andavagli sponendo, dalle quali il Prete potesse (com' ei giudicava) inferirne, che il Dottore avesse potuto operare anche questa 7 trama; ma il Prete gli soffocò li pensieri e la voce con un risoluto autorevole e sdegnoso: « Taci, ubbriacone""; ed il Campanaro, crollando il capo dispettosamente, e stringendosi nelle spalle, disse: « Non parlo più »; nè si parlò più difatti. Laonde, dopo un po' di cena più lieta dell'usato, il Prete andò a coricarsi e fin che potè prendere il sonno si godette di pascersi, come il caval del Ciolle, dell' aspettativa delle future restituzioni; e la Scolastica anch' essa ne fe' altrettanto, ma a rodersi invece di rabbia e di dispetto.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","E qui appunto in dove il Prete si pensava aver veleggiata a buon porto la reputazione del Dottore, qui ruppe finalmente del tutto la insensata tenace di lui credulità; poichè il dì vegnente quel contadino, cui aveva tolte le braghe, e che era un di coloro che aveanlo in maggiore disistima che gli altri, nella certezza fidato che fuor di lui nissuno avea posto piede, la sera innanzi, in la sua stamberga, andollo a dinunziare con li panni indosso delli dì delle feste, e raccontò poscia il caso a quanti no 'l volesser sapere. Il Campanaro era ito anch'egli in traccia di novelle, e seminava le sue della sera innanzi, intromettendosi in tutti li crocchi che scontrava, ne' quali li fatti e le circostanze sparpagliate si riunivano, e si ordinavano alla guisa che si fa, quando nel giuoco accade che manchi una carta del mazzo; si separano le ronfe, e si trova chiaro e certo qual è la mancante; cosicchè l'universale venne in una sola sentenza: che, cioè, l'autore di parecchi furti avvenuti e nella Villa (segnatamente quelli a dannaggio del Parroco e del contadino), ed in altri luoghi, in dove aveva bazzicato il Dottore, erano opera di lui. Arroge, che a confirmar la sentenza unissi egli stesso con lo togliersi dal paese, consigliato, o, dirò meglio, scacciatovi dall' agitazione del suo proprio animo, che il tormentò tutta la lunga notte col pensiere, che li cenci involati a quel miserabile (cosa che non avea saputo antivedere) avrebber dato fuoco alla bombarda, sic come avvenne.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Quando poi fu certo l'imprigionamento di lui, la Scolastica andò innanzi al Prete, e gli disse: « На inteso, signor Padrone? quel galantuomo è in gabbia, ve lo han messo con buone prove alla mano: ora son proprio contenta. In verità convien dire, signor Don Tomaso, che colui che pose a lei questo nome, glielo ponesse con lo astrolabio dinanzi all'occhio, perchè anch' ella non ha mai voluto credere, se non dopo avervi dato di naso ».","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Prete tutto vergognato le rispose: « Hai ragione, povera Scolastica : la bestia sono stato io (e il Campanaro v'intromise la lingua anch'esso dicendo: Sì Signore): chè se avessi data miglior fede, e tosto, alle tue parole, avrei forse potuto ricuperar per intero il mio denaro "". NOVELLA XU. Io o penso, gentili donne, discreti onorandi giovani, che abbiavi a prendere non poca meraviglia perchè l'Avarizia io ponga così sovente segno al mio novellare, e mi sveleni di cotanto animo contro di quella ogni volta che me ne viene il destro; ma se vi farete a pensare un po' li inolti e dannosi e spesso lagrimevoli effetti che da cotesto vituperevole vizio s'ingenerano, vorrete esser meco d' accordo che non si possa adoperar mai flagello pesante che basti: conciossiachè infra tutti li vizj che la umana natura degradano, io porto ferma openione che l'Avarizia più che niun altro vale a trasmutare li uomini in peggio che bruti, siccome quello che eserce sul cuor dell'uomo il suo imperio di così grande potenza, e perviene ad estinguere persino li più dolci sentimenti della natura stessa; e ciò che è notevole sul conto di esso si è che, mentre tutte le altre perturbazioni dell' animo le veggiamo d' ordinario domarsi, e andar soggiogate e vinte dalla età, questa per converso, più l'uomo s'approssima al suo fine, vieppiù invigorisce, imperversa, e lo tiranneggia dispoticamente; ed una prova del tanto che dico avretela nella Novella che son presto di raccontarvi, da me tratta da uno antichissimo Manoscritto trovato fra le carte di un archivio di una illustre famiglia, il quale parlava come séguita.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Fu già in questa nostra città un vecchio gentiluomo (del quale per molti rispetti mi è debito di tacere il nome), il quale era assai agiato dello avere di questo mondo, ma per modo tale brutalissimamente avaro e sordido, ch'egli mi è impossibile con parole sufficienti dirvi quanto lo fosse, ed a voi di rimanerne capaci in altra maniera che ponendo mente al fatto che ho tra le mani. Cotestui adunque, lasciato vedovo dalla donna sua, che per via di stenti e d' inedia aveva mandato fuori del mondo, si viveva poverissimo in seno a molto grande dovizia insieme ad una sua figliuola, cui darò il nome di Ernestina (dappoichè un altro suo figliuol maschio aveva mandato fuor della casa assai tempo addietro a diecissett' anni a procacciar di per sè la vita, per non sopportarne egli, che diceva non poterlo, le spese). Varcato avea la povera donzella, che bellissima era a maraviglia, il quinto lustro oramai della età sua, menando giorni sempre travagliati e nojosi, ma si stava nullameno paziente e lieta alla meglio più che non è a credere, stantechè insino allora non avesse ricevuto alcuna puntura da amore.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Leggevasele però aperto ne' suoi belli occhietti il desiderio di altra condizione, e perciò la si disperava dentro alcun poco di non avere forse giammai a giugnere questo tale suo intendimento, perchè ser Ambrogio, che era il pa dre, per amor della dote non gliene avrebbe accettato nissuno, a pena anche di vedersela morire alli piedi ; nè essa poteva procacciarselo a causa che tenevala serrata così che non le era concesso di mettersi alla finestra nè andar sull'uscio di casa, e non lasciava che alcuno di uomini vi entrasse, nè tampoco di donne a metterla su, diceva egli, a pensare di maritarsi. Avvenne pertanto che un giorno di Domenica, in andando essa di buon mattino in compagnia della vecchia fante, la qual Lisa avea nome, alla vicina Chiesa a udir Messa, avesse a scontrarsi nella via in uno giovine assai bello di corpo, e di modi al sommo aggraziati, che salutolla tutto cortese e soave; ed in questo primo scontro piacquonsi scambievolmente amenduni così, che, senza pur dirselo, furono avvisati subito di amarsi, e di vedersi in quella Chiesa, cui presso, ogni volta che il potessono. E così fue; e per tale forma continuando alcuna pezza la pratica, in eran namoraron proprio coralmente l'uno dell'altro, e pensavan del modo in che potrebbono toccare il bramato fine dello amor loro; ed il giovine, che Giacinto si chiamava, sapendosi abbastanza benestante e di onesta condizione da non temere d'essere repulsato, ébbene subito parola con tale ser Bernardo amico suo, е соnoscente del padre di Ernestina, con intendimento di metterlo a suo tempo nella faccenda; e poco di poi fece a sapere alla sua amata, per via di una letterina che le fece scorrere destramente in mano nello uscir della Chiesa, esser egli in punto di farla chiedere in moglie al padre suo, sebben conoscesse l' arduità della impresa, sulla fidanza che ser Ambrogio nè sulla nascita, nè sullo stato di lui troverebbe alcuna cosa a ridire, sentendosi abile di poter fare con li suoi ferri a sostenere decentemente li carichi del matrimonio.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Arroge a ciò tutto che era anche addottrinato nelle Scienze e nelle Lettere tanto da poter crescere la sua fortuna, e con questo le diede pressochè sicurtate di buon fine della cosa di che la Ernestina venne consolata di grande speranza. 2 Non volendo pertanto l'ardente giovane metter più molto tempo di mezzo, si recò di lì a ben pochi giorni a quel Bernardo detto, e porsegli caldissima preghiera che volesse, associandosi a lui, aitarlo di venire a capo de' suoi desiderj. Bernardo che conosceva bene, quanto altri mai, li suoi polli, mostrógli la difficoltà grande della riuscita del contratto con un uomo di pasta così poco maneggievole, per amor della dote, sapendolo essere sporcamente taccagno; pur nullameno, sebben a malincuore, mosso a mercede della pietosa preghiera di Giacinto, tolse ad averne parola col vecchio, sul fondamento precipualmente che il giovine gli avesse detto che non sarebbe nè rigido nè impronto nel cercar della dote, che anzi si accontenterebbe di modicissima somma per lo presente, e quanta fosse solo bastevole a sopportar le spese del vestir della donna e quelle del giorno delle sponsalizie, e che per lo restante darebbegli agio e tempo a contargliela dopo due, quattro ed anche sei anni del matrimonio.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Andò ser Nardo con questo proposto in mani al padre a far l'imbasciata, e incominciò, giuocando largo, a chiedergli novelle della figliuola, lodarne la bellezza, e vantarla che era tale da non irrugginirgli in casa; indi, fatto breve pausa, proseguì in questa guisa: Anzi, a proposito, ser Ambrogio: se sapeste che bella palia mi è venuta al balzo questa mattina... in verità che quando ve lo abbia detto avrete a stupire, e, ciò che più importa, ad esserne consolato assai... che bel colpo!... Oh, per bacco, non me l'ho voluto lasciar fuggire di mano: sappiate che, se non fallo, hovvela maritata con Giacinto degli...e qui misegli subito innanzi la prospettiva attraente della nobiltà della nazione del giovine, e quella ancora delle belle costumanze, usanze e modi di esso, sulle quali si allargò con prodigalità a viemeglio tirare a riva della sua brama l'animo di lui; e per giunta, onde metterselo sotto soggiogato e vinto da fargli perder la forza di tirarsi addietro, lasciò trascorrere così per transizione, che, quanto al punto della dote non vi sarebbe stato nulla a ridire nè per lo quantitativo di quella, nè per lo tempo a sborsarla; che per questo tanto sarebbono sempre in pace; e pose fine al lungo esordio col fargli la inchiesta della figliuola in mogliera a Giacinto. Messer Ambrogio, ch'era stato ad udire quella parlata con un dolore come se fosse stato posto e stretto tramezzo alle tanaglie, non sapendo nè potendo trovare una scappatoja per uscirne onde cansar l' offerto parentado, conciossiachè facevagli male al cuore il pensiere anche della tenue spesa di che era richiesto, prese a dirgli così : Che non si pensasse già fosse lo spender moneta che gli desse impaccio o noja: essere anzi egli largo nelle spese, e recarsi piuttosto ad ingiuria le proferte fattegli da non usarsi che con un pezzente od un avaro: sè non essere nè l'uno, nè l'altro: amare di coralissimo amore li suoi figliuoli che gli costavan già un occhio della testa; volere però soprastare a dar marito alla sua Ernestina, a causa che avesse appena tocco li ventiquattro anni, ed era ancor troppo teneruccia da mandare a far le ossa d'altrui, che non aveva ancora abbastanza sode e valide le sue; che si vorrebbe perciò dilungare la cosa insino alli trenta di lei almeno almeno, per lo qual tempo terrebbe buono e fermo l'offerto partito che eragli assai a grado.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","E Nardo rispondeva a que'trovati di schermidore : essere la età della donzella più che acconcia per lasciarla andare a marito; e molte altre cose proprie, e giuste, e savie gli metteva innanzi; e ed al postutto poi soggiunse per soprappiù avere gl'innamorati posto tra loro e deliberato voler venire ad ogni costo, o tosto o tardi, al fine del divisamento loro: ed adoperava perciò di ogni buona persuasiva a farlo capace che non volesse porre a repentaglio la costumatezza de' duo giovani di trascorrere in qualche meno che misurata e savia risoluzione da esserne essi biasimati dalla gente, più lui che sarebbe accagionato, o a dritto o a torto, del loro malfatto, saputosi com' eran le cose. Messer Ambrogio martoriato ognor più in quelle dure strette rodevasi dentro per rancore, e non trovando più nella mente scaltrita modo alcuno di apparente onestà e ragionevolezza per iscansarsi, scoppiò imprecando contro gli figliuoli caparbj e ribellanti alla suggezione paterna; e finì per dire che se quella sciagurata si fosse osata di tanto, la diserederebbe, l'avria anche maledetta. Di che l'altro lasciogli vedere tutto quanto il e suo grande raccapriccio in atti ed in parole; per la quale cosa il vecchio tintosi allora la fronte di alcuna poca vergogna, fece sembiante (sebben saldo dentro nel suo proposito) che si temperasse, e cominciò a mostrarsi di fuori che fosse compunto: e venendo giù a poco a poco simulatamente (chè avea pensata un'altra nuova e più sottile sua malizia), prese a dire che si arrendeva per vinto, e si facesser pure le nozze, con questo che non vi avrebbe presente al contratto che gli testimonj che si richiedean per la validità, ed il Parrocchiano per dar loro la Benedizione del congiunto, li quali se n'andrebbon tosto fatta segretamente la funzione, che non volea fracasso di parenti e di parassiti per non si far bandire la croce adosso, e menar per le bocche della città tutta; ed a patto poi precipuamente che il futuro genero prenderebbe stanza nella di lui casa, per aver sott' occhi la figliuola, a veder come la trattasse, e gli par ca gherebbe perciò la pigion della mera, e la vittuaria per sè e per la mogliera in cento scudi al mese, e non si parlasse altro di dote.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","E a questo tanto discese il mascagno avarone per mandare a monte il negozio, presumendo che la proferta non sarebbe nè a grado nè accetta a Giacinto, siccome impropria per tutti li rispetti e nocevole alli interessi di lui. Ebbe però a rammaricarsene ed esserne pentito, imperciocchè Giacinto, trasportato così com' era dallo ferventissimo amore che smisuratamente lo ardeva per la sua Ernestina, senza pensare più in là si disse parato alli voleri del futuro suocero: sicchè quando Nardo andò a lui e diegli la risposta dello assentimento alli duri patti, sebbene prima giunta rimanesse atterrato, nullameno, dopo breve pensata, mosse in campo un altro suo trovato, dicendo che la sua figliuola, con la quale aveane avuto parola, con grande dispiacenza di lui non era con a tenta di sopportarli, e si schivava gagliardamente del motivo, che andava a marito non per istarsi ancora in casa il padre come ancella, ma per esser donna e madonna, salva la debita marital soggezione, in casa allo sposo; e perciò non volendo far egli violenza per una parte alla sua cara Ernestina, e non potendo per l'altra calar giù un gradino della sua proposta, non vedeva alcuna via di accomodamento, perlochè era necessità mandare a monte il negozio. Veggendosi ser Nardo guasta del tutto nelle mani la macchina, e fuor di speranza di racconciarla (chè avea credute vere le parole di colui), ne fe' consapevole l'innamorato giovine, il quale, per finirla e venire una volta alla conclusione del sospirato imeneo, rispose dicendo: Va, e dì ad Ambrogio che mi accontento di menar la sua figliuola senza aver moneta per lo presente, con che dichiari di netto con promessa la dote che le è debita per ragion di natura e di legge, che io sosterrò ad imborsarla fin dopo la morte di lui, ed infrattanto che quella accada, mi paghi ogn' anno le usure della somma che sia in suo buono e savio piacimento di assegnarle.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Portò ser Nardo parola per parola lo aggiustamento, il quale uditosi da Ambrogio, fingendo di montare in una collera disordinata: Torna addietro.tosto, gli disse, e fa assapere a quel tuo Giacinto, che m' hai dato come un colombin di nidio, ed uno miracolo di virtù, che io mi tengo ben molto maravigliato di lui, che sia già tinto in così giovine età nel sozzo peccato della usura, e che sonne dolente per la povera anima di lui, ma che non vorrò giammai imparentarmi con uno usurajo quale egli è, che vorrebbe far portare a me li carichi del suo matrimonio, e molto meno poi con un tale il quale per bella giunta sopra la derrata parla della mia morte come di una bagattella di diletto (che Dio glielo perdoni), e voglia farla finita col non mi nojar più di cotesta odiosa trama. Indi, dopo essere stato lì un poco a pensare, ripigliò il discorso parlando così: Messer Nardo, voi già vi sapete siccome io mi sia dolce di cuore e sottile di anima, da non serbar rancore verso di chicchessia: onde per darvi a divedere quanto io sia di voglia di fare il parentado e di render contenti tutti e me, con lo allogare la mia figliuola a piacere di lei, io mi sommetterò a rinverdire la trattativa del contratto (pentito però ch' ei sia in prima dell'oltraggio fattomi d'aver pensato la mia morte, ę ravveduto del peccato dell'usura di cui si accusa macchiato col non cercarne mai più), a patto e condizione che, innanzi di celebrare il matrimonio, all'atto di stendere la scritta, paghi in le mie mani sei mille scudi, ch'io terrò in deposito, a guarentigia per lo caso che, tenendo egli il debito conto della figliuola mia, o nascendo de' vammarichi tra gli sposi, abbia essa di che non fare le spese, se venisse necessità che dovessero separarsi. Ser Nardo, udita quest' ultima scellerata malizia, non ne volle altro, e lasciatolo senza risposta, voltógli le spalle con intendimento di non farne parte a Giacinto, e stringersi a dargli consiglio di torsi giù dall'impresa, volgendosi ad altra parte a cercar d' altra donna per moglie; ma tanta fu la improntitudine del giovine di voler sapere ogni cosa, che fu forzato di dirgliela filo per filo come era intervenuta.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vennero gli disgraziati amanti, che ebbero la opportunità di vedersi come il solito nella Chiesa in cui eran cominciati gli amori loro, allo stremo del dolore per la mala andata delle loro speranze; e non veggendo più nè via nè modo di consolazione, nè possibilità di giugnere più mai lo intento, si lasciaron singhiozzando con grande angoscia. Ernestina ne perdette il cibo ed il dormire, e si disfaceva tutta in amarissime lagrime, che andava spargendo la notte e il giorno senza cessazione, come se fosse stata cera al fuoco; ed intanto l'umor nero e malinconico che in sì abbondante copia dal cuore le sali al cervello, essendosele reso insopportabile un vivere cotanto penato, operò così che, abbandonata quasi del tutto dal naturale senno, deliberò, rammaricata com'era nell'anima ed oscurata nella mente, di darsi la morte; e durata alquanto di tempo in quella profonda tristezza, essendo un giorno a diporto nel giardino in compagnia della Lisa, la qual consapevole de'pensamenti di lei non la lasciava mai sola un istante, la si gettò di sbalzo imprevistamente in un largo pozzo, ma di non molta profondità, che ivi era. Lisa, veduto questo miserando spettacolo, diedesi a gridare quanto gliene veniva dalla gola: accorr' uomo, accorr' uomo: indi a chiamare ser Ambrogio, schiamazzando con voce affannata: Ohimè !","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","ohimè! tosto... ajuto... che la padroncina si è lasciata andare nel ZO pozzo. Il vecchio, udito il fracasso che menava la fante, si affaccioe al fenestrin del granajo, cui solea recarsi ogni dì a tender trappole alli sorci che gli rodevano il formento (chè non teneva micio per non fargli le spese), dicendo e borbottando: Che cosa è questa che tu dì?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","che cosa farnetichi tu, e che ti fa gridare così forsennata? La figliuola vostra: rispondeva Lisa: non mettete tempo di mezzo, la si è slanciata nel pozcalzata e vestita. Calzata e vestita?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","rispose allora disperato veramente ser Ambrogio; e, precipitate le scale venne ansante a dimandare se la avesse indosso il vestito nuovo di ciambellotto giallo del dì delle feste; ed uditosi rispondere che sì cacciossi le mani nella parrucca, diessi a lamentare: Oh Domine, oh Domine, ch' ei mi costa un occhio della testa! E mandò subitamente Lisa per alcuno che venisse a cavarne la figliuola tosto, chè gli moriva il cuore (gridava egli) che la veste 1 e non si scipasse affatto, e l'acqua non si guastasse da non avere poi a far la spesa di rimondare il pozzo. Affrettò la fante, che, trovati duo robusti bastagi in sulla strada, feceli entrar seco dentro la casa, ed ivi lasciatili col padrone, andò difilata spacciatamente per lo Parrocchiano che venisse a confortar l'anima della Ernestina, ch'essa era di speranza si trarrebbe viva.","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Intanto il vecchio prese a dire a coloro essergli alcuna cosa caduta nel pozzo, che vorrebbe far ripescare (chè fu guardingo di non dir loro della figliuola, a causa della grossa mercede che dimanderebbero di opera così tanto importante), ed in modo soave e riposato si fece a richiederli di quanto ei vorrebbero a calarsi giù a far quello che loro direbbe, e quelli dissero duo scudi, uno per catuno; di che venne in grandissima ira per la eccessività del prezzo, e disse loro le più villane ingiurie che s'udissero mai: ch'egli erano ladri, can rinnegati che si mangerebbon la carne umana; e intanto che ei si contendeva di così perversa maniera, veniva dal fondo del pozzo una voce lamentosa chiedente mercè con un gemito che avrebbe desto a pietà, non che il cuor d'un padre, quello di un uomo micidiale vissuto lunga vita in mezzo alle carneficine ed al sangue: di che avvisato l'orecchio di colui si affaccioe bel bello alla bocca del pozzo (come a guardarvi dentro) dicendo pianamente: Sosta alcun poco ancora, carina, abbi pazienza per lo amor di tuo padre cui cotesti assassini, che ho chiamati per trarti fuora, voglion cavar la pelle, chè intendon di non farla a meno di due scudi; indi ritrattosi, infrattanto ch' ei ripigliò a contendersi con coloro, sopravvenne la fante col Parrocchiano, la quale affannosa e trafelata chiese alli facchini se era ancor viva o fosse morta. Che morta e che viva? rispondevan quelli; e che vai tu dicendo?","YES"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Sì, replicava l'altra, sì, la padrona che sta giù nel pozzo. Allora quelli, inteso il fatto, non istettero un trar di fiato, che, lasciatosi un di essi, ajutato dal compagno, con una fune calar giù, poco di poi venne sopra portando fra le braccia la meschina morta agghiadata per lo freddo, che la state (correndo il mese di Luglio) fa ne' pozzi e nelle fontane crudissimo. Ed era anche in più parti del corpo percossa; e stesala in terra, e tentato invano ogni argomento da suscitarla, tastatala finalmente sotto la poppa manca, sentiron tutti che il cuore non dava più battito alcuno, e che la era passata da questa vita mortale.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Il Parrocchiano allora che non sapeva del come il caso fosse intervenuto, si volse al padre a porgergli di quel conforto di che in tale duro e miserabil frangente credevalo abbisognare, e dopo molte di quelle pietose parole che soglionsi usare, il richiese della forma che fosse in suo grado si facessero alla sventurata figliuola le esequie. Che esequie? ri spose furente il vecchio, e dove vi avete la coscienza, e dove mandato il senno e la Religione, ser Parrocchiano...?","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Vi par egli che sia caso di far cantare li Uffizi del morto, e celebrar Messe sul cadavero di cotesta sciaurata? Non si è ella ancisa di per sè?... Dunque ella è morta fuor della grazia di messer Domenedio, e la è piombata giù dritto nella bocca di Lucifero maggiore Voi non ci vorreste pensar cica, che siete ghiotto d'ingojarvi la limosina dell' Uffizio del morto, li torchi, li candelotti, il suon della campana, e le altre profende di che vi fate grassi voi Preti a spese nostre...","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Oh! vi fo ben io a sapere che sono abbastanza timorato, ed ho in tanta reverenza la santissima casa di Dio, la Chiesa che non comporterò certo che vi si rechi a profanazione questo tizzon d' Inferno; ed ho già posto in mio pensiero farla portar sulle spalle stanotte al bujo ad un di questi bastagi ajutato dalla Lisa, dietro una 2 delle fosse della città, ove le scaveranno una buca entro la qual le daranno la condegna sepoltura alla guisa che si fa di coloro che egli è certo, come è per noi, esser morti in peccato mortale. Inorridirono il Parrocchiano e li circostanti della ipocrita scellerata avarizia di colui, e poco mancò che no'l gettasser nel pozzo d'onde era stata cavata la morta figliuola; ed il Parrocchian dabbene minacciò allora, fatto istruito di ogni cosa, di dinunziarlo alla Giustizia come padre micidiale, se non consentiva di dare condecente sepoltura alla defunta: di che spaventato si tacque e lasciò fare, e pagò con grande dolore.","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","Divolgatasi per la città la così tanto orribile novella, ser Ambrogio diventò, e fu mai sempre insin che visse, l'obbrobrio, e la esecrazione del suo paese, che durò lung' anni anche dopo la di lui morte nella memoria delle genti; e Giacinto, che ebbe perduta l'amata sua donna di così infelice e scelesta maniera, ne morì pur egli in poco di tempo, consumato dalla dolorosa sua afflizione. E di questa conformità parlava quel Manoscritto. Qual orrore!","NO"
"Parolini_Gaetano-Novelle_del_Cavaliere_Gaetano_Parolini-1835","Parolini Gaetano","Novelle del Cavaliere Gaetano Parolini","1835","FINE DEL TOMO PRIMO.","NO"
