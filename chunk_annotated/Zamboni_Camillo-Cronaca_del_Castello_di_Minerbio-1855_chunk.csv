"filename","nome","titolo","anno","chunk","DIL"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","AGLI ILLUSTRISSIMI SIGNORI COMPONENTI LA MAGISTRATURA E CONSIGLIO DEL COMUNE DI MINERBIO Benchè da lungo tempo avessi divisato di raccogliere le memorie che si hanno di questa nostra patria, e di unirle in un sol corpo col proposito di darle, quando che fosse, alla luce, affinchè i fatti di ogni maniera quivi seguìti non dovessero al tutto perire; pure a far ciò per le molte difficoltà che mi si paravano innanzi, non mi sarei mai indotto, se Voi medesimi, all'uopo non mi aveste dato incoraggiamento ed aiuto. Permettetemi adunque, che senza altro preambolo, io v'intitoli questo scritto, che considerai di vostra ragione fin dal momento che unanimemente approvaste il mio divisamento, e ne sollecitaste la stampa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sarebbe contro ogni dovere che io mi cercassi un altro Mecenate, perciocchè da voi solamente ebbi quanto mi occorreva per pubblicarlo: chè se del mio posi le indagini laboriose dei codici antichi e delle loro versioni, e la ricerca di quei monumenti storico-letterari che me ne somministrarono le materie; del vostro v'ha il più, cioè il non lieve dispendio dell' edizione. Veramente non ho risparmiato nulla di tutto quello che poteva giovarmi a mettere in chiaro la prima origine di questa terra, il suo ampliamento, mercè di quei Signori che la reggevano, il valore dei nostri padri, le perdite e le pressure sofferte, le arti cresciute e protette, l'origine della nostra chiesa e di tutti i suoi pastori, gli uomini che salirono in fama, e che lasciarono di sè onorata memoria, e i cambiamenti politici a quando a quando avvenuti, siccome in ogni altro paese, col cambiar delle sorti allor che sopraggiungono dominatori più fortunati o più potenti a soverchiar tutti, e a tramutare ogni ordine antico. S'ingannerebbe a partito chi avvisasse di leggere questa cronaca a fine di diletto, sia per eleganza di stile, sia per novità di avventure, di che troppo si pasce oggidì la gioventù, senza poi curarsi della semplice verità dei fatti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Memore di quella sentenza, che la storia non ammette abbigliamenti, perchè qual si adoperi in adornezze ed in eleganze di dettato, fallisce più spesso allo scopo della pubblica espettazione, sacrificando al diletto la verità. Pertanto crederei di mancare al buon fine dello storico arrovellandomi l'ingegno a cercare le grazie del dire, anzi che la semplice e nuda sposizione dei fatti succedutisi in questa terra, de' quali o poco, o non mai avrete inteso a parlare. Avvegnachè però io conosca essere questa opericciuola ben poca cosa da porgere a voi, che sì degnamente reggete la natale mia terra; nulladimeno considerando la sollecitudine vostra, perchè gli usi civili e sociali di conserto colla religione fioriscano in questa contrada conforme all'esempio dei padri nostri, io l'ho voluta a voi intitolata, affinchè tutti si sentissero dolcemente spronati a seguire quel vivere virtuoso, che sempre formò ogni vostro vanto e decoro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Così avessi potuto riempierla in quei tratti di tempo in che non mi fu dato di trovar materia al mio scrivere! E chi si occupava delle patrie cose ne' secoli trascorsi ? chi era da tanto che avesse cura e discrezione da registrare tuttochè accadeva nel suo paese, se appena in ogni venti o trenta miglia (parlando dei lontani tempi) non vi aveva che un qualche agente, o vecchio notaio che temperasse la penna una o due volte l' anno per fare una lista o ricevere un'ultima volontà?","YES"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Certo se mi fosse avvenuto di trovar più materia, l'avrei aggiunta a questo mio lavoro il quale vi sarebbe venuto innanzi con più confidenza. In ogni modo quel poco che potei trarre dai pubblici e privati archivi e dalle biblioteche, intitolandolo a voi, lo rendo di pubblico diritto, e spero, che amorevoli come vi conosco, non lo rifiuterete, comechè povero di quelle grazie di che altri pure saprebbe adornarlo. A taluno parranno forse soverchie le citazioni frequenti; ma considerando che le cronache si debbono appoggiare a monumenti parlanti, e che la loro autenticità non si può provare altrimenti, recherò oltre le citazioni anche i brani, anche gl'interi documenti, che in questa guisa scanserò la censura austera di coloro che pongono ogni studio nel negar fede a tutto che da altri si afferma o si scrive.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Del resto, è egli possibile scrivere a verso di tutti? no, e diceva bene Cicerone: suum cuique pulchrum,.... sic res se habet; te tua, me delectant mea (a). Presto si critica, e tardi e forse mai non si dà giusta ragione delle censure.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Si legga adunque, ma non si giudichi una causa di cui non si abbia piena cognizione, nè si censuri uno scritto qualunque, se non dopo di averlo seriamente considerato. Dividerò questo lavoro in tre parti, e seguendo l'ordine cronologico dei tempi, parlerò nella prima dell' origine di questa terra, e di quanto vi accadde fino ai nostri giorni: nella seconda, dell'origine di questa parocchia, e delle altre chiese, esistenti e soppresse: nella terza darò un' appendice di tutti i documenti citati. Gradite il buon volere di un vostro municipale, e membro del comunale consiglio, mentre colla più sentita e cordiale osservanza, auguro a voi, ed a tutto il comune intera felicità.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Minerbio, 8 dicembre 1853. PARTE PRIMA MINERBIO Dieci miglia fuori di Porta S. Donato sull'antico stradale che fino agli ultimi tempi del secolo scorso da Bologna metteva a Ferrara, trovasi in bella postura l'antica terra e castello di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'origine di questo nome, secondo il più antico documento che trovasi nel pubblico Archivio di Bologna (1), e conforme ne scrivono tutti gli storici nostri, deriva da un tempio pagano consacrato alla dea Minerva, intorno al quale sorgevano amplissimi boschi, e selve e paludi di gran rinomanza. Era in Italia sino al tempo de' Galli Boi certa selva detta allora Litana di cui fanno menzione i più reputati storici, infra i quali basterà accennare Plinio e Tito Livio. Di essa (2) parlano pure gli Archeologi bolognesi, e tutti opinano che si distendesse in gran parte per le nostre pianure, attesi i molti luoghi bolognesi che recano nomi di Boschi, e che nel medio evo segnatamente erano tali in realtà.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nella qual epoca erano celebri il saltus plano (bosco o selva in pianura) la Selva Minervese, o Minerbiese, e il gran tratto di bosco che dall' antichissima pieve di Buda si estendeva fino a Cento. Tutti i quali luoghi vengono reputati dal nostro annalista Savioli come avanzi di quella storica Selva Litana, e specialmente la selva Minervese di cui nel pubblico Archivio conservasi tal documento che non ammette eccezione. Codesto documento scritto il 2 novembre 1186 fa conoscere come Ildebrando di Gualfredo Podestà di Bologna imponesse agli uomini di S. Marino e di Lovoleto che dimettessero al Comune di Bologna la Selva Minervese che si avevano usurpata, e li condanna alla pena di cento lire imperiali se torne ranno ad appropriarsela, o mover lite e contesa in pregiudizio di detto Comune.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E perchè questo è il primo documento che parli di Minerbio, e che dia indizio de' suoi primi proprietari che si conoscano, e che nessuno de' nostri storici si è mai degnato, eccetto il Savioli, di rendere manifesto agli amatori delle patrie memorie, per questo lo recherò in intero nell'appendice al numero (3). Tornando all' etimologia di Minerbio, non sembra improbabile quell' opinione che tale appellativo tragga origine dalla dea Minerva. Questa è la costante e non mai interrotta tradizione che si è serbata in questo Comune, assegnandosi perfino da taluno il luogo ove si vuole che tal delubro esistesse (4).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo per altro è ciò che trovasi scritto in molte memorie (5). Certo è che nei tempi antichi esistevano in questi contorni colonie romane, e non era distante che poche miglia l'antichissima via consolare che da Ravenna metteva a Modena, e che la pieve di Triario che confina con Minerbio, secondo l'eruditissimo Muratori, dietro l'autorità di Pub. Vittore e Sesto Rufo, è un nome di gente romana, che venuta costà tra qualche colonia ad abitare, dovette dilatare il suo casato, o lasciare per contezza di azioni o di possedimenti tal fama di sè, da dare il nome a quel territorio (6).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E siccome tali colonie erano tutte idolatre, e per lo più soldati a stipendio della romana repubblica, doveano a quando a quando avere stazioni e fabbriche da ripararvisi, non che templi per sacrificare alle loro divinità, il che tutto addimostra la probabilità che nella Selva Minervese vi potesse essere un tempio sacro a Minerva, e che da tal nome proprio traesse Minerbio la sua denominazione. Non è possibile il poter precisare se prima del millesimo fossero abitati questi contorni, e qual maniera di governo avessero quelle antiche genti. Certo è che la popolazione, se v'era, dovea essere pochissima, perchè tutto era boscaglia e paludi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Allora il Po, il Panaro, il Reno, il Savena e l'Idice scorrevano sottosopra le vaste campagne senza che le loro acque fossero infrenate da argini, e lasciassero asciutti i terreni. Fin verso il secolo terzodecimo chiamavansi paduse e valli questi contorni, appunto per le acque stagnanti che per tutto si trovavano; e selve e boschi e piccoli promontorii si formavano allora che le correnti dei fiumi cambiavano direzione, su cui qualche mandriano potesse fabbricarsi una casipola di canna, e un qualche presepio da custodirvi l' armento. Pare però che il Calindri poco inclini a questa opinione, ma nulla invero sa precisare; assicurando nondimeno che in qualche postura potessero innalzarsi vastissimi fabbricati, e scrive che nella vicina parocchia d' Altedo nel 1760 nello scavare la terra per un pozzo, si fossero trovati muri saldissimi, indizio certo che questi luoghi erano abitati (7).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Probabilmente in quei remotissimi tempi non v'era in questi contorni (se vi avea gente) chi esercitasse giustizia, o tenesse corte per le udienze e gli arresti; ma tutti doveano dipendere dai Podestà, Consoli o Governatori che reggevano Bologna. Il giudizio dato contro gli uomini di S. Marino e Lovoleto perchè si erano usurpata la Selva Minervese, lo rende chiaro abbastanza. Ho detto che probabilmente qui non vi era nessuno che esercitasse giustizia: anzi rilevo da un documento antichissimo tolto dal pubblico Archivio di Bologna, e riferito dal nostro annalista Savioli nel Tomo secondo sotto l'anno 1223 ai 30 novembre, che il Comune di Bologna divise ap.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","punto in quell'anno gli uomini e le terre del distretto e contado, e prescrisse che quelli e queste riconoscessero uno dei quartieri della città, e si sottoponessero a chi ne esercitava giustizia. Minerbio adunque fin d'allora appartenne al quartiere denominato Porta S. Cassiano. E benchè in questa selva disabitata e padulosa con tutta probabilità si possa asserire che nessuno vi traeva dimora, eccetto qualche bifolco o mandriano, se pur veniva a pascolarvi le gregge, intantochè come vedremo le prime famiglie qua si condussero indi a non molto; la selva nondimeno o quella qualsifosse postura denominata Minerbio, venne assoggettata al governo di Bologna per ogni buon fine ed effetto, in quella guisa che tutti gli altri paesi abitati, non che le terre colte ed incolte doveano dipendere dal medesimo rispettivo quartiere come dai cataloghi descritti in quel documento, di cui la parte che risguarda Minerbio, recherò nell'appendice al numero 8.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma non doveano sempre essere disabitati questi luoghi. Le guerre che ardevano in tutta l'Italia tra i Guelfi ei Ghibellini, mossero molte famiglie Lombarde a partire dalle loro città, e a cercarsi un ricovero nella nostra patria per campare la vita, e per vivere in pace. Fu il giorno 7 giugno del 1231 che centocinquanta famiglie di Guelfi non potendo più tollerare l'audacia e le ingiurie della fazione ghibellina, emigrando dal Bresciano e dal Mantovano, come scrive il Savioli dietro l'autorità di tutti gli storici, vennero sul bolognese.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Era Pretore di Bologna in que' giorni Federigo da Lavellolongo bresciano, innanzi al quale si presentarono quelle famiglie implorando, qual si fosse la causa, un asilo dai bolognesi. Ottennero, sborsando lire duemila, un distretto denominato Valle de' Conti fra Minerbio e Altedo, e si astrinsero ad edificarvi una terra (9). Nell' arringo pubblico ove comparvero spiegando il loro vessillo, infeudolle il predetto da Lavellolongo, riserbando a pro' del comune di Bologna un censo d'annue lire trecento.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel restante ebbero privilegio che dichiaravale immuni dalle fazioni e da colte, dedotto il peso di militar negli eserciti. Frattanto si eleggessero un Podestà a piacimento, se fosse pace al confine, e salissero a cittadini dopo l'anno trentesimo (10). Alla venuta di queste famiglie, ebbe, può dirsi, la sua vita Minerbio, e cominciò fin d' allora a reggersi a popolo, a crearsi un Comune, a diboscare le selve, a inalvear le correnti, e a farsi dei fabbricati.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'atto d'investitura che ho veduto fra i documenti del pubblico Archivio (11) racchiude i nomi di tutte le famiglie investite, e l'indicazione di tutti i terreni che a ciascheduna si assegnarono. Fra i cognomi loro potei notarne alcuni che esistono anche oggidì in Minerbio, forse, e dirollo pure, di famiglie discendenti da quelle, e sono i Zambelli, i Bortolotti, i Michelini, i Todeschini, e i Zamboni. Rilevai che i consoli di giustizia quando si fece quest' atto erano lacopo di Macagnano, Guidon Capello de' Lambertazzi, Alberico da S. Pietro, e Iacopo Gattari, Tenzo, Azzono Ajoli, Bonaventura da Savignano, e Raniero di Aldrovandino giudici.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E i procuratori del Comune di Bologna, Munsarello de' Passavanti, Pietro di Bonaccurso de' Simopiccioli. Essendosi dunque popolato questo paese per le sopravvenute lombarde famiglie, ed essendo forse anche in qualche aumento di fortuna le circonvicine terre, il Comune di Bologna, pensò d'interessarsi della vita politica e civile di queste genti. Pare che in allora l'amministrazione della giustizia andasse a soqquadro, tanti erano i soprusi insorti, e i delitti che per tutto si commettevano.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il detto Comune pertanto affidò la somma del potere a certo Loderingo di Andalò, e a Catalano Catalani ambidue frati gaudenti, i quali colla loro perspicace saviezza dovessero prevedere gli abusi, e allontanare da queste contrade, e altrove i misfatti. Fecero essi opera memorabile, promulgando statuti utili e giusti, che, confermati dal Consiglio, furono promulgati nelle pubbliche concioni che si tennero nella piazza maggiore di Bologna il 26 aprile e il 10 giugno 1265, coi quali provvidero al benessere di questi popoli. Minerbio allora venne anch'esso retto da un capitano e da un notaio insiem con S. Giorgio, S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria in Duno, la Pegola, con tutte le terre di questi contorni, e probabilmente questo governo durò tra noi fino al principio del secolo seguente, nel quale vediamo qui arrivata una nobile, ricca e potente famiglia che prende sotto la sua tutela le genti di questo paese, pei grandi acquisti che ella vi fece (12). Da questa epoca in poi nulla più, ch'io sappia, si trova scritto di Minerbio e del suo governo qual si fosse, e de'suoi nuovi abitatori, i quali dovettero popolare questo loro territorio, e renderlo fertile per ogni maniera di coltura. Talune di quelle famiglie, sedati gli odii di parte, dovettero tornare alle loro patrie, come parecchie poterono prendere la cittadinanza di Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Certo è che molte dovettero anche cambiare i loro terreni sotto vari titoli di contratti, perchè nello spazio di settant'anni dopo la loro venuta, si vedono in Minerbio nuove famiglie che possedono, oltre a quelle che di questo territorio furono investite dal Comune di Bologna. La famiglia Isolani che nel 1250 venne a stabilirsi in Bologna, acquistò in Minerbio vari terreni da Benvenuto Beccari nel 1303 (13), da Scanabecchi nel 1315, da Brunorio Dosi nel 1321 (14), da Comacino Beccari nel 1366, e così via via da altri possessori in altri tempi e luoghi, onde divenne quella grande e ricca famiglia, che formò poi sempre la gloria e il più valido sostegno de' Minerbiesi. Qui la storia di Minerbio comincia ad unirsi si strettamente con quella della nuova famiglia Isolani, che da lei certamente non può disunirsi giammai; perchè gl' Isolani acquistando in questo paese vasti possedimenti, e ingrandendosi ognor maggiormente, e divenendone signori assoluti, fu quasi tutta una cosa sola.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","A schiarimento dei fatti che dovrò narrare, darò un piccol cenno, conforme scrivono gli storici, di questa nobilissima famiglia; e questo gioverà allo sviluppo di tutta la materia che sarò per trattare. Secondo il Montefani (15) un certo Gualtieri da Cipro nel 1250 sarebbe venuto per la prima volta in Bologna, e sarebbe egli stato lo stipite di sì illustre famiglia. Egli adunque sarebbe stato il padre di Isolano, e questi di Domenico, e questi di Iacopo, e questi di Domenico secondo, e questi di Giovanni, e questi di Iacopo secondo, che nacque in Bologna nel 1360 e fu Cardinale, e, secondo alcuni, fondatore del Castello o Rocca di Minerbio (16).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il Dolfi nella sua Cronologia di famiglie nobili bolognesi (pag. 429) va per una via più breve e dice - gl'Isolani si tiene di certo aver avuto origine nella città di Nicosia dalla regia casa de' Lusignani di Cipro circa il 1300, di dove essendo venuto uno di quei signori allo studio di Bologna, vi si fermò e pigliò per moglie una delle principali gentildonne di questa città, e da quell' isola i figliuoli presero il cognome d'Isolani... porta per impresa un Leone negro rampante (segno che gl'Isolani erano del partito guelfo ) attraversato da una fascia rossa in campo d'argento. -- Egli comincerebbe la sua genealogia da Iacopo che fu padre di Domenico (detto Mengolo), e Domenico sarebbe stato il padre di quel Giovanni che dopo di avere occupato tutte le cariche della repubblica bolognese con quella del Confalonierato di giustizia, nel 1386 fu decapitato nella piazza di Bologna (17) per congiura mossa a favore del Visconti Conte di Virtù.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ebbe in moglie Zia degli Alidosi de' signori d' Imola, e fu padre di Iacopo Cardinale e fondatore, come si opina, di Minerbio, il quale nel 1389 dovette subire l'esiglio, forse perchè complice dei maneggi del padre (18). Il Petracchi (19) sull' origine di questa famiglia discorre altrimenti. Ora vogliono alcuni l'Isolano germe dall' isola sopra Verona pullulato, e trapiantato nel felsineo suolo da un cotal Domenico di Martino, di Bernardo, e similmente da Affricano (20) del predetto Domenico frate, i quali del 1290 qua venuti, lor permanenza vi stabilissero.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La qual discendenza sarebbe anche pregevole, ma non la ritrova uniforme alle scritture di Camera Valerio Ranieri (21), alle quali più si adatta la sentenza di altri, i quali questa famiglia dal Reale germe de' Lusignani sopra Cipro imperanti, la vogliono germinata. Ci dicono pertanto che uno della detta famiglia da colà partito, a Bologna venuto per santa voglia di applicarsi a render colto lo spirito in questa madre degli studi, qui fermasse la sua famiglia. A confermare questa loro sentenza recano una lettera, la quale vogliono fosse mandata al Cardinal Iacopo da Giano re di Cipro, allorchè in Roma teneva le veci del Pontefice Giovanni XXIII.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","(22). Un recente scrittore che si conosce avere attinto ad ogni fonte di storia le sue memorie, parla anch' esso quasi negli stessi termini degli altri. Nel principio del decimoterzo secolo godeva rinomanza nell' isola di Cipro la famiglia Lusignani, che era ivi venuta da epoca ancor più remota.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1270 Gualtiero da Nicosia, a quella appartenente, recavasi dalla sua patria a Bologna per erudir la giovane sua mente in quelli studi che ivi erano nell' Università insegnati da tali maestri, che avevano empito della loro fama ogni angolo di Europa. La lunga dimora che il medesimo per l'accennata cagione dovè ivi fare, diedegli agio a contrarre diverse onorevoli relazioni e conoscenze, per le quali potè stringersi in matrimonio con una distinta e virtuosa signora bolognese, e stabilirsi in Bologna. Qui fu chiamato l' Isolano dalla sua isola natale, e questa denominazione fu quella che stabili il cognome della famiglia Isolani, di cui fu desso lo stipite....... (23) — Ho creduto opportune tutte queste testimonianze per dare un' idea di questa illustre famiglia, come quella che trasse Minerbio dalla sua oscurità, e lo rese una delle più colte terre di questa provincia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La diversità delle opinioni che ammettono tanti altri storici circa la sua origine, e l'epoca precisa che venne a Bologna, poco monta al mio intento. La sua antichità men che la prodezza, il valore, e la grandezza de' suoi personaggi, e tutto ciò che operarono a vantaggio di questo paese, è ciò appunto che io cerco, e che con ogni diligenza su queste pagine trascriverò. Ho già notato che fin dal 1303 cominciarono gl' Isolani ad aver possedimenti in Minerbio, e probabilmente sono i medesimi che ora posseggono, giacchè dietro a quei primi acquisti, non s' incontra nel loro archivio che ne abbiano alienato, se non negli ultimi tempi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel mezzo pertanto dei loro fondi si potrà anche dire che divisassero indi a non molto di fabbricarsi un palazzo ad uso di rocca, come correva il costume di que' giorni. E sebbene in moltissime memorie (24) si vegga l'opinione di molti, che questa rocca e castello fosse fabbricato da Iacopo di Giovanni prima che fosse Cardinale, ho nondimeno rilevato da altre scritture più autentiche di tale famiglia che possa essere stato quell' altro Iacopo primo, suo proavo, che per diletto di godere il buon tempo, lunge dai rumori cittadineschi, innalzasse dai fondamenti il turrito castello, e sotto la sua protezione e dipendenza a guisa di tanti vassalli accogliesse tutte le persone che vivevano ne' vastissimi suoi possedimenti. L' investigare pertanto l'anno preciso della fondazione di questa rocca (25), oltre che è impossibile per la mancanza dei documenti, poco monta ancora al mio disegno.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Intorno al 1320, o poco più oltre ella potè essere edificata senza veruna difficoltà, se si ammette che Iacopo primo il seniore fosse il suo fondatore (26). È certo che nel 1400 questo castello era fortificato abbastanza, e vi avea gente da guerra da non lasciarsi soverchiare sì agevolmente. È certo inoltre che dei tre figli di Giovanni (il decollato), Iacopo, Ludovico e Battista, in quell' epoса appunto i due primi erano valorosi militari da saper menare le mani senza il permesso di chi si fosse, e senza dubbio avevano iniziato i minerbiesi, e ammaestratili in quell'arte, cui a quei giorni sarebbe stata vergogna di non abbracciare.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'evento in più incontri dimostrerà che dico il vero. Ma prima d' inoltrarmi nella storica narrazione degli avvenimenti quivi accaduti, poche parole biografiche intorno a Iacopo di Giovanni, come quegli che ebbe mano in tutti i grandi affari del suo secolo, credo saranno opportunissime per maggiore chiarezza dei fatti. Nell' anno 1360 nacque in Bologna Iacopo di Giovanni Isolani, e di Zia (Marzia) degli Alidosi signori del Castello di Rio, ed ebbe due fratelli, uno chiamato Ludovico militare, e l'altro Battista.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La sua educazione fu tutta cristiana. Applicò alla legge, e il 26 settembre del 1381 fu addottorato con grandissimo trionfo (27). Nell' anno seguente fu messo nel collegio dei dottori.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Mortogli il padre nel 1389, prese per moglie (forse in esiglio) Bartolommea dei Ludovisi (28) da cui ebbe cinque figli, tre maschi, e due femmine. I primi ebbero nome Domenico, Giovanni, ed Agostino che egli uni in matrimonio a nobilissime dame. Le altre furono Margherita e Zia che sposarono un Legnani, ed un Manzoli.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1405 restò vedovo, ed applicò di nuovo allo studio. Fu chiamato a Pavia dal duca Filippo Visconti ad interpretare le leggi. Contrasse amicizia con Giovanni XXIII, che adoperollo in affari importantissimi, specialmente in restituirgli Bologna, togliendola dalle mani della plebe che se ne era insignorita.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dell' anno 1413 il dì di S. Caterina essendo in Bologna il detto Pontefice, lo creò Cardinale del titolo di S. Eustachio, e mandogli il cappello rosso per dodici Cardinali nel suo palazzo di strada Maggiore. Il di seguente si recò a far visita al Papa da cui ebbe in dono quattromila ducati, e fu ammesso al Concistoro, ove pubblicamente ringraziò S. Santità degli onori che gli aveva conferito. Nel 1414 dovendo Papa Giovanni recarsi al Concilio di Costanza in Germania, spedi a Roma il Cardinale Iacopo (29) a farvi le sue veci, concedendogli pienissimi poteri (30).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In quel tempo ricuperò alla Santa Sede il patrimonio della Marca, e moltissime altre città e castella, e liberò la stessa Roma dalla tirannia dei nemici del Pontefice (31). Deposto in quel Concilio Giovanni XXIII, il nuovo Pontefice Martino V confermò al Cardinale Isolani la medesima legazione, e lo stesso Concilio gli scrisse lettere di ringraziamento pei benefici che avea recato a Roma e a tutto lo Stato. E appena il nuovo papa potè recarsi alla sua capitale, vi celebrò un solenne Concistoro in cui si trovarono trentasei Cardinali, e vi lodò altamente con comune soddisfazione il Cardinale Isolani.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1424 lo mandò governatore a Genova dietro supplichevoli inchieste del duca Filippo Visconti, ove stette fino ai 28 febbraio 1428, e nell' anno seguente andò legato in Francia a comporre i dissidi di quel regno, e poi tornato in Italia, morì a Milano il giorno 9 febbraro, secondo alcuni, del 1431, in età di anni 71, e fu sepolto in S. Ambrogio (32). Ripigliando ora il filo della storia di Minerbio, darò un cenno brevissimo della sua antica rocca e delle adiacenze che l' attorniavano. Essa era fabbricata appunto ove sorge tuttora in tutta la sua rozza maestà e a pochi passi dalla destra sponda del torrente Savena.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dalla parte di tramontana avea una torre con un ponte levatoio, ed una saracinesca di ferro che aperta t'introduceva nel vasto cortile, o piazza d'armi. Non una finestra nelle pareti esteriori, non altro ingresso che quello; ma qui e colà bombardiere e ballatoi per appostarvi soldatesca, carceri strettissime da racchiudervi i rei, ampie sale in ogni sua parte con le pareti dipinte secondo il gusto de' tempi; armerie d'ogni guisa, strade sotterranee che giravano a lunghi tratti per entro e fuori del castello, merli ora guelfi, e ora ghibellini fatti in più riprese, e secondo il partito di que' signori che l'un dopo l'altro la comandavano. Eravi ancora una devota cappella entro ad una torre in fondo ad un' ampia sala in cui i signori facevano le loro, divozioni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il cortile poscia, ossia piazza d'armi, benchè sia quasi quell' antico rispetto alla forma e al luogo, non è in parte più desso in quanto all' architettura, mentre già per due volte venne questa fabbrica arsa e distrutta dai nemici della famiglia, e delta parte guelfa. Tuttavia ti rappresenta varie maniere di ordine arabo nelle colonne, negli archi acuti, nei fregi, nel fogliame de' capitelli, e nei bellissimi rabeschi, miseri avanzi dei secoli che anch' oggi si posson vedere. Fuori di questa antica rocca vi era un ampio sobborgo, chiamato pur oggi castello, ove la maggior parte dei vassalli con le loro case e botteghe abitavano; ma rispetto all'entrarvi vi voleva buona licenza.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ampie fosse e profonde lo circonvallavano con alti terrapieni e fortificazioni per ogni suo lato. Avea il suo ingresso per un ponte levatoio, che alzato facea di porta alla torre che sovrastava, di cui ne vedi ancora i muri laterali che sembrano sfidare i secoli. V'era alla sinistra una piccola postierla ad arco acuto, con sopravi un incavo ove stava in perno una di quelle travi che alzava il ponte; unico avanzo rimasto in piedi, e tolto alla voracità del tempo distruggitore, che appena ti dà un' idea della sua antica grandezza.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Appena qualcuno entrava in quel castello, vedevasi a mano sinistra una chiesuola antichissima fabbricata in onor della Vergine che quelle antiche genti in quei beati secoli di pura fede si erano presa per loro avvocata, onorandola sotto il titolo di S. Maria Annunziata del ponte. Poche case con portici a colonne di legno (33), alcune botteghe, una meschina locanda, l' abitazione del giudice o governatore feudale (34), gente industriosa e tranquilla ad esercitar qualche arte, pochi militi intesi a ripulire corazze o spadoni, il castellano e sua famiglia : ecco ciò che era Minerbio quattro o cinque secoli addietro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma se in pace era questa parte di contado, non lo era certamente la città di Bologna, straziata continuamente dalle civili discordie. Giovanni Bentivoglio cercò ogni via per rendersene signore, e vi riuscì non senza spargimento di sangue. Ciò avvenne nel marzo del 1401.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Subito radunò il consiglio de' seicento ed ottenne la decisione di essere confermato signore della città e contado. Ottenne anche la confermazione del Consiglio dei Quattromila, e questo fu fatto perchè il Pontefice, conoscendo l' universale consentimento del popolo, si contentasse di approvar lui Signore, concedendogli il vicariato della patria, come era già stato parecchi anni innanzi concesso a Taddeo de' Pepoli. Ma stette forte il Pontefice a diniegarglielo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Perciò molti della sua fazione si allontanarono da lui, e perfino un tal Bente della sua propria famiglia. Si sparse molto sangue, e si devastò nel contado dalle armi del duca di Milano per iscacciare il Bentivoglio, contro cui la città ei nobili fuorusciti si erano sollevati. Frattanto trepidavano i Minerbiesi all' apparecchio delle armi che si faceva nel loro castello per cimentarsi quando che fosse in qualche aperta campagna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Iacopo Isolani erasi unito ai Pepoli, ai Galluzzi, a Nanne e Bonifazio Gozzadini e ad altri nemici del Bentivoglio per iscacciare questo tiranno dalla città. E per vero dire andavano a costui male le cose. Ludovico Isolani ribellò il castello di Minerbio, e non volle venire a patti con nessun partito, nè volle nel suo castello accettar genti di arme di nessuna parte (35), ma stavasi co' suoi vassalli pronto a respingere qualunque assalto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Non era così di Iacopo suo fratello che unitosi coi signori di Rimini, di Mantova, di Carpi, di Urbino, di Spoleto, di Ravenna e della Mirandola, e con mille altri fuorusciti tutti prodi del braccio, stabilirono la caduta del Bentivoglio. Perciò si venne a grande battaglia a Casalecchio fuori di porta Saragozza sul finire del mese di giugno. Molto fu il fiore della nobiltà e della signoria di tutte le parti che restarono vittime dei ferri nemici.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Iacopo Isolani da prode qual era, considerando essere inavvedutezza quella di Ludovico suo fratello il non prender partito per la patria, arma tutti i suoi sudditi di Minerbio, e si accinge con essi a combattere per distruggere il partito bentivolesco. Lo siegue Ludovico, e conchiusero coi Galluzzi, coi Ludovisi, coi Manzoli e con Bente Bentivoglio di dar Bologna nelle mani del duca di Milano. Detto fatto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Iacopo colle forze del suo Minerbio si avanza verso la porta di stra' S. Donato, e la toglie con violenza alle guardie, e v' introduce i suoi bravi di Minerbio, con quelli del duca di Milano (36), e degli altri signori del suo partito. Ciò avvenne la notte innanzi la festa di S. Pietro, e corsi a palazzo i capitani coll' esercito gridarono - Viva Gian-Galeazzo Signore di Bologna E avuto in loro balia il palazzo, vi posero a nome del duca, Pandolfo Malatesta da Rimini, e deposti tutti gli anziani e magistrati, riempirono la città di tumulto, di spavento, e di terrore.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Allora il conte Alberico andando per la via più breve, e unitosi ad alcuni bolognesi, cercarono Giovanni Bentivoglio che già si era nascosto, e trovatolo, lo menarono in piazza dove era il popolo armato, che non seppe contenersi; ma uccise con furore inudito il Bentivoglio, dandogli più di quaranta ferite, poi messolo in un mastello, un certo Floriano barbiere mozzogli un'orecchia, e disse che ne voleva fare una bragiuola. Poi fu portato cosi nudo in quel mastello a S. Giacomo dei frati eremitani, e fu sepolto con poco onore nell' arca di sua famiglia (37).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Finito il rumore delle battaglie, tornarono i Minerbiesi al loro castello, contenti di avere operato prodemente in servizio dei loro padroni. Frattanto si mandò una solenne ambascieria al Visconti di Milano, presieduta da Marchione Manzoli con altri nobilissimi signori di Bologna. Iacopo e Ludovico Isolani furono de' primi ad essere trattati cortesemente da quel duca, sia pel valore nella scienza e nella milizia, o vuoi per avere essi prestato maggiori forze a renderlo padrone di Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fatto è che quel duca usò loro le più grandi cordialità, e quante grazie gli chiesero, le ottennero da lui a tutto loro volere (38). Fu senza dubbio in siffatta circostanza che la famiglia Viscontea conoscendo il valore degl' Isolani, pensò di onorarli solennemente. Oltre l' averli tenuti per più mesi nella loro residenza ducale, vollero dilatare la loro giurisdizione di Minerbio, che prima avevano ristretta solo entro il castello e ad un miglio di territorio intorno ad esso fino al numero di cento famiglie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E perchè questo diploma, o altro documento legale, è il primo che attesti giuridicamente la Signoria degl' Isolani in Minerbio, trascriverò nell' appendice quel tratto di esso che è necessario a conoscersi, non potendolo tutto pubblicare per la sua soverchia lunghezza (39). In questo documento conservatosi fino adesso gelosamente dai signori Isolani, vengono descritte le gesta e il valore dei tre fratelli Iacopo, Ludovico e Battista, figli di Giovanni, è come essi introducessero i soldati del duca per la porta di S. Donato in Bologna, servendosi a quest'uopo dei loro amici e seguaci abitanti in Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Laonde la principessa Caterina, duchessa di Milano, di Pavia, di Bologna, ecc., ecc. e contessa d' Anghiera, curatrice per testamento del principe Giovanni duca di Milano ecc., concede ai detti Iacopo dottor di legge, e Ludovico e Battista militari, e ai loro discendenti maschi in perpetuo, col consenso, autorità e scienza dell' illustrissimo principe e duca, signor di Bologna, in feudo il castel di Minerbio in premio e rimunerazione dei loro meriti, colle giurisdizioni di mero e misto impero, ac gladii potestatem sul luogo e territorio, e sugli uomini soggetti a detto castello, e abitanti dalle due sponde del fiume Savena, e dalla quercia di Armarolo sino a capo di detto fiume, di cui formossi un comune, e chiamossi il comune della sponda di Savena, nonostante che parecchie di quelle famiglie appartenessero ad altri villaggi, e a guardie diverse; e che tale territorio e sua giuri. sdizione fosse libero ed esente dalla giurisdizione della città e Comune di Bologna, col patto stabilito ed accettato da ambe le parti, che i fratelli Isolani e loro discendenti maschi pagassero tutti gli anni nel giorno del beato Pietro (per memoria che in tal dì il Visconti divenne signor di Bologna) al luogotenente di detto duca, o ai dodici sapienti della città uno sparviero in cognitione praemissorum ecc....... In questa guisa venne resa più celebre la famiglia Isolani, e più temuta la forza del loro potere, guardandosi ben ciascuno dall' offenderli per timore di quella buona mano di gente agguerrita che essi tenevano soggetta in Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tuttavia questo fu appunto ciò che risvegliando gelosia di titoli e di potere, fu, come vedremo, in gran parte la ruina di questo paese, e che fruttò agl' Isolani le più lunghe amarezze. In questo frattempo avendo i Visconti di Milano rinunziata la signoria di Bologna, per opera e consiglio di Iacopo, al Pontefice, ed avendone preso possesso nel settembre del 1403 il celebre cardinal Cossa napoletano col titolo di Legato a latere; conoscendo questi la perizia, il valore di Iacopo in tutti i maneggi di stato, cominciò tosto a servirsi di lui ne' più rilevanti affari. Iacopo dal canto suo non manco di rispondere alle sollecitudini del Legato Pontificio, e di trovarsi in tutti i fatti d'armi, avendo sempre intorno a sè le migliori lancie del suo feudo di Minerbio, E mentre lo vediamo nel 1405 in una spedizione con venti cavalli, e venti pedoni, tutto fior di minerbiesi per servizio della Chiesa (40); nell'anno seguente colle medesime lancie si reca a Cesena (41); intantochè Ludovico suo fratello e Battista se ne stavano nella loro rocca, attendendo alle sue fortificazioni, innalzando fabbricati pel migliore agiato vivere de' suoi vassalli, instruendoli nella milizia, tanto necessaria a que' tempi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma col cambiarsi degli anni avveniva spesso che si cambiava anche di governo nella città. Anzi in quel secolo di partiti non passava quasi mai anno che Bologna non cambiasse padrone. Nel 1411 scoppiò in Bologna una congiura, e la città scosse il dominio dell' autorità Pontificia e de' nobili.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","I principali congiuratori furono due macellai, ed un Pietro Cossolini (42), che ardito e valoroso sopra un cavallo scorrendo di mezzo giorno per la città gridava: - viva il popolo e le arti. Fattisi seguito, saccheggiarono il palazzo del Comune, deposero i magistrati nobili, e ne crearono de' plebei. Iacopo Isolani, persona di grande autorità, con sì grave temperamento camminava tra nobili e la plebe, che si comperava la grazia degli uni, e la stima degli altri (43).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fra i due partiti fu giudicato il più favorevole ascendente che potesse felicitare le loro fortune. Mentre egli odiava quel pazzo governo popolare che non aveva nessuna legge, fu avvertito da Papa Giovanni XXIII, che procurasse di far tornare Bologna al suo governo, spintovi anche da molti nobili che sangne e fortune aveano perduto nella congiura. Accetto Iacopo il partito, e non gli parve vero di mostrar la bravura de' suoi minerbiesi guidati da lui, e da Ludovico suo fratello.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Lasciò pertanto che la dissimulazione assicurasse del suo favore la plebe. Pochi giorni passarono, che egli radunati in casa sua molti gentiluomini con i migliori soldati che gli somministrasse la città e il suo feudo, che avea fatto condurre da Ludovico segretamente, e sparsine alcuni in vari luoghi della città cogli altri che ancora si erano mantenuti leali alla S. Sede; il 24 agosto 1412 con quel valore che è proprio di cuori nobili, assalendo il palazzo, e a quei magistrati plebei superbi nelle sicurezze, e codardi ne' pericoli, fattosi insuperabile, con la fuga fece loro manifestare la pro. pria viltà, lasciando a' nobili libera e senza contrasto la signoria della città.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Per questo fatto condotto con tanto senno e prudenza meritò Iacopo Isolani tutta la riconoscenza del Pontefice Giovanni XXIII e della medesima città di Bologna; e in siffatta circostanza gli venne confermata da ogni parte la signoria del suo Minerbio, ove si fecero lunghissime feste per avere un padrone si valoroso e prudente. Una cronaca scritta di que' giorni dimostra in che stima lo avessero il papa e la detta città. E perchè egli è monumento di bell' amore e di stima verso quel celebre nomo, e d'interesse storico per questo paese, qui verbo a verbo lo trascriverò.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","« Perchè.... (ella dice) coll' opera di » Messer Iacopo Dottore famosissimo Isolani fù levato il gover» no della Zettà di Bologna din mani degl' Agliotti, e Grembia» li (44), e fu remesso in Potestà dei Nobili..... pensò la Zetta » medesima de ricompensare la sua Industria con un beneficio, » che fosse de perpetua recompensatione a Lui e sua famiglia. » Però lo Consiglio della Zettà per grata recompensa del bene» ficio suddetto ecc. concesse a lui e suoi discendenti l'uso del» la juresditione su del suo fondo beneficato de Minerbio (45).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","» Poi il Papa prima di partire per Piacenza, a riflesso delle » grandi spese, che detto Cardinale Iacopo aveva in quantità » falte, con autorità Pontificia gli confermò la juresditione, aє» ciocchè mai si avesse a dubitare per messer Cardinale Iaco» mo o suoi discendenti del jus aquisito, il quale poi da Mar» tino V fù ratificato, non senza insinuatione già fattali dai » Padri del Concilio di Costanza, e per qualche ricompensa » delle spese più che mai fatte da lui affine di ricuperare Ro» ma, e lo stato già tolto alla Santa Sede - (46). Dopo la cacciata della plebe dal palazzo del Comune di Bologna, se ne stette anche in patria due anni Iacopo Isolani, che in quel tempo fatto cardinale (1413), passava gran parte del suo tempo in Minerbio coi fratelli Ludovico e Battista insiem co' suoi figli, de' quali il più giovane Agostino mai più non si parti dal suo fianco. Acconciata la rocca in ogni sua parte, e munitala di tutto punto con larghe e profonde fosse, con ponti, con torri, e con armi: intantochè egli era spedito a Roma, la lasciava in custodia ai due fratelli, e agli altri due figli, ritenendo con sè Agostino.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Negli ultimi giorni di settem-bre del 1414 vide forse per l'ultima volta il suo caro Minerbio, Love ebbe tante prove di valore da' suoi vassalli; indi parti per Roma, nè si sa che mai più vi tornasse, mentrechè i diciassette anni che ancora visse, gli spese in onorifiche e lunghe legazioni, e finalmente mori in Milano. Se in questo celebre personaggio perdette Minerbio il suo primo ornamento ed il suo più valido appoggio; non mancarono però i di lui superstiti fratelli Ludovico e Battista insiem co' di lui figli Giovanni ed Agostino di beneficare il loro castello. Grati sempre ai Minerbiesi che pronti li seguivano ove si dovean menar le mani, li vollero beneficare con nuovi privilegi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ottennero a questo scopo una bolla dal Pontefice Eugenio IV, colla quale veniva loro concessa la facoltà di potere edificare uno o più molini fuor del castello di Minerbio entro i limiti della loro giurisdizione, già segnata nel diploma Visconteo con le facoltà di poter trarre l'acqua da Savena, e di poter fare la secca, ed anche la gualchiera per li panni di lana. Con questo però, dice il Papa in detta bolla, che non vengano pregiudicati gli altrui diritti, specialmente i beni delle Suore di S. Cristina, e quelli della chiesa di S. Margherita di Armarolo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E perchè a questo nuovo favore non si affacciassero difficoltà, comanda il Pontefice con altra bolla, che sotto pena di scomunica nessuno possa impedir loro di costruire tal fabbrica (47). Nè di questo solamente si contentarono, perchè nel medesimo anno (1435) a cagione della molta popolazione che pigliava stanza in Minerbio per mettersi sotto la protezione di questi potenti signori, ottennero dai XVI Riformatori dello stato della Libertà di Bologna di fare esercitar l'osteria, pagando alla Camera del Comune dieci lire di dazio (48). E nell'anno seguente essendo in ordine i nuovi fabbricati e le macchine per macinare, risulta che ottennero licenza da Teodorico da Saliceto di poter condurre l'acqua da Savena al loro molino di Minerbio (49), e cominciossi a macinare con grande utile dei terrieri (50).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il Pontefice Eugenio IV, che in più incontri aveva conosciuta la prodezza di questa famiglia, e i lunghi servigi loro, e quelli prestati dai loro avi in favore della Sede Apostolica, e memore sopra più della gloria del defunto Cardinale, li riconobbe con una bolla, data in Bologna mentre vi soggiornava (decimo Kal. Februarii 1437) veri feudatari e signorotti (domicelli) bolognesi (51). Laonde per compensarli alquanto delle spese fatte in benefizio della città, gl'investi della giurisdizione sulla Torre Verga posta nel territorio di Poggio Renatico (52), concedendo loro i diritti, le pertinenze e i dazi dei frutti, delle merci, dei passi in perpetuo, ed ai loro discendenti, segregando detta Torre dal Comune di Bologna, con privilegio di poter fabbricare in quel territorio, un ospizio o un' osteria, e vendervi pane, vino e carne, senza veruna dipendenza o pagamento di dazio e di gabella, in qualunque modo loro fosse piaciuto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Per tutti questi privilegi che ottenero gl'Isolani, e specialmente per la loro fedeltà e attaccamento al partito guelfo, cioè alla S. Sede, crebbe appunto, come notai, l'invidia degli emuli che cercarono il momento di spossessarli per via di fatto, e di bandirli dalla patria. Per una di quelle mene troppo frequenti, cangiò Bologna di padrone (1438), e venne in mano del Visconti di Milano. Costui che vantava delle ragioni su questa misera patria, vi mandò certo Nicolò Piccinino, Capitano di gran ventura, ingordo di sangue e di ricchezze, che ne prese slealmente possesso; e cambiati tutti i magistrati, ordinò che gli fossero resi tutti i castelli e fortezze del bolognese, minacciando saccheggio e distruzione a chi se gli opponeva.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tutto fu ceduto nelle sue mani non men che Cento e la Pieve che pur vantavano certe ragioni d' immunità. Minerbio però stette saldo nella divozione a' suoi Signori, e non volle intendere di cambiar padrone. Intanto si armano i castellani, e attendono a piè fermo le schiere del Piccinino, che imbaldanzite per gli altri successi, si avanzano senza timore, e s'incomincia una mischia sugli spaldi del castello, si terribile e si accanita, che i nostri, troppo pochi di numero, e veggenti la ruina delle loro case e famiglie, abbandonano i posti, e riparano in mezzo ai boschi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Allora la ribaldaglia Viscontea incoraggiata maggiormente dai nemici degl' Isolani, che aveano determinata la loro distruzione, sfogò tutto il suo furore contro le case già vuote di persone e contro la rocca. Vi entrò, e saccheggiata ogni cosa, devastò le abitazioni, rovesciò e demoli il castello (53), e ciò che il ferro non giunse a distruggere, venne arso e consumato dal fuoco. Poco fu questo pei minerbiesi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il peggio fu che venne lor tolta perfino la speranza di rialzarsi, mentre il Piccinino irritato dalla resistenza ivi trovata, e più istigato dalla fazione bentivolesca, nemica accanita degl' Isolani, mandò in bando questa famiglia sino alla terza o quarta generazione, usurpò la torre Verga, di cui l'anno scorso erano stati investiti, e la diede a Pandolfo e Filippo de' Bianchi dell'antica fazione de' Bentivoglio, e in questa guisa i Minerbiesi spogliati di tutto, restarono anche privi dei loro naturali padroni (54). Tale si fu lo sterminio di Minerbio, e lo sperpero delle sue genti; tale si fu il guasto recato a questo miserabile castello, che i diversi governi che a vicenda si succedevano l' un dietro l'altro in Bologna, nol curavan di guisa, come se giammai non fosse esistito (55), e lo lasciavano del tutto in abbandono, vuoi perchè nessuno più si arrischiava di abitarlo o di erigervi di nuovo le fabbriche, o perchè i terrieri si aspettavano, in tempi di tante crudeli vendette, un nuovo eccidio da rimettervi totalmente le proprie sostanze, e con esse la vita. Passarono parecchi anni in questo stato, non osando di accostarsi alle loro terre per timor de' nemici; ma finalmente vinti dalla dolcezza del sito, e dalla ricordanza dei loro antichi Signori, che nascostamente cogli altri esuli fuorusciti gl' incoraggiavano a ripigliare in Minerbio le loro faccende, chè non andria molto che anch'essi sarebbero sopraggiunti: verso il 1443; ripararono alla meglio le loro abitazioni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma ecco un Guido Antonio Manfredi alleato dei Visconti, e nemico del governo dei Bentivoglio che regnavano di nuovo, viene ai danni loro, disertandoli per ogni dove senza umanità e commiserazione, e perchè non v'era niente da predare, sfoga il suo furore contro a quelle poche baracche; e passando a Castel S. Giorgio, ad Argile e alla Pieve di Cento, commise dappertutto gravissimi danni. Ma restando superiori ad ogni evento i Bentivoglio coi loro alleati, avvenne che molte castella del territorio tornassero all'obbedienza di Bologna, e nell'agosto del suddetto anno anche Minerbio co' suoi pochi e squallidi abitanti seguitò la sorte del vincitore piuttosto che rimanersi a discrezione di ogni avventuriere, sperando dal tempo quella fortuna che i frequenti cambiamenti avrebbero recato; quella cioè di avere gl'Isolani di nuovo a' loro padroni e difensori. Ma purtroppo come onda sopravviene ad onda, così le calamità nuove e crescenti dappertutto incalzavano più furiosamente, e gl' Isolani cogli altri fuorusciti non sapevano trovare il modo di giungere ad avere in mano le cose loro, ma battuti per ogni dove, riparavano quando in una città, quando in un'altra.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vero è che essi non si davano pace, nè sapevano tenersi le mani inoperose, perchè a quando a quando facevano tremare la fazione bentivolesca, ora fortificandosi in un castello, ora accrescendo il numero dei nemici, e quando di luogo in luogo correvano a danno del partito contrario, facevano tutti tremar di paura, abbandonando nelle loro mani le poche masserizie che possedevano (56). Non credasi però da chi legge queste pagine, che codesto stato di oscillamento avesse presto il suo termine, e tornassero gl'Isolani a dominare il loro castello, e rendere felici i loro sudditi. Passarono, non v'ha dubbio, lunghissimi anni, e in questo frattempo morirono in esiglio i fratelli del Cardinale, Ludovico e Battista, e forse vi morirono anche i suoi figliuoli Giovanni ed Agostino, i quali, sebben esuli dalla patria, e privi di quegli onori che meritavano, non mancarono di prendersi donne di onoratissime e potenti famiglie (57) da potere un di comparire in quella città, da cui dovevano per vendetta altrui vivere lontani.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma il peggio per Minerbio era, che, già devastato ed arso il castello, giacean le case, macerie informe, senza che nessuno si accingesse a ripararle. I bei giorni della sua milizia eran passati, e le cavalcate de' suoi Signori, e di quei cavalieri che venivano a godere delle dolcezze del luogo non si vedevano più; e la forosetta o castellana che tutta galante si affacciava al balcone della casa, o sulla sponda del torrente, o davanti agli spaldi del castello per vedere l'amante soldato, cinto di ferro da capo a piè, erane partita, e per somma grazia avea salvato dall' altrui brutalità l'onore e la vita. A tanto crebbe la miseria di questa terra nei quasi cinquant'anni dell' ingiusto ostracismo che subirono gl' Isolani, nel tempo cioè di tutta la fazione bentivolesca, che in questa terra desolata, quasi mai non vi fu uno che amministrasse giustizia (58) e difendesse la vita e le proprietà de' Minerbiesi; ma sgarbati scherani venivano a quando a quando a minacciare l'industre e povero bifolco, taglieggiandolo da ogni lato, sapendo che i suoi ricorsi non sarebbero stati accolti dal partito contrario ai suoi padroni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","andassero pure, che Spuntò finalmente quell' aurora che pose un termine ai disastri dei Minerbiesi, e fu nel 1503 quando al sommo seggio di Pietro il Cardinal Dalla Rovere col nome di Giulio II venne innalzato. Gelò per terrore tuttaquanta la fazione bentivolesca ; ma risero in cuore e davvero tutti gli esuli a lei contrari, e già gran parte di questi sono in Roma ai piedi del comun padre ad implorare un termine ai sommi mali che straziavano per ogni guisa la patria. Giulio che ad ogni costo voleva giustizia, e intendeva di disfarsi di tutti i prepotenti, e sbarattarli dal suo Stato, sorrise loro, e gli rincorò tra poco sgombrerebbe Bologna da ogni vestigio di tirannia.","YES"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Mantenne la parola, e con oste poderosa venne egli a scacciar tutti coloro che si erano da tanto tempo impossessati della città e la dominavano tirannicamente a danno della Chiesa. Da Imola ove soggiornava, intima a Giovanni II. Bentivoglio che parta da Bologna colla famiglia, e tutti i suoi aderenti; e il giorno 11 novembre del 1506 entra nella città solennemente e quasi come in trionfo, in mezzo a ventidue Cardinali, a moltissimi principi e baroni, e accompagnato quasi da tutti i rappresentanti dei monarchi d' Europa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Subito furon cambiati i magistrati, tolti parecchi odiosi balzelli, fatto un nuovo senato di quaranta individui, tutti fior di nobiltà, e tra questi veggiamo un Pietro Isolani nato nell'esilio, ed ora padre coscritto a dominar cogli altri quella città in cui mai non avea potuto metter piede che furtivamente, e che dipoi in qualità di Commissario della campagna, liberò questo paese dai francesi collegati col duca di Ferrara, quando si diedero (1510) a scorrere il contado bolognese, rapinando e ardendo tuttochè osteggiava alle loro ambiziose e crudeli mire. Respirò Minerbio un' aura di vita, e fece plauso al nuovo ordin di cose che nasceva, e corsero i suoi terrieri a vedere ed invitare tra loro il proprio Signore. Nè fermi dovettero starsi quando Giulio II si recò al qui vicino castello dei Bentivoglio ove si fermò per tre giorni con immensa comitiva di signori; che, veggendo la severità del suo aspetto marziale, e la fermezza de' suoi atti, dovettero presagire che fosse per sempre oppresso il partito tirannico, e fossero fin d'allora rinati i giorni della loro tranquillità.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ne s'ingannarono pel momento, chè già serbavasi fra non molt' anni a questa loro patria un nuovo terribile eccidio, sebben momentaneo, da esserne quasi totalmente distrutti. Recatisi pertanto i due cugini Pietro e Gianfrancesco Isolani a Minerbio, pensarono rono tosto di rialzare l'atterrata rocca, e la porta del castello, munendo questi luoghi di tutto punto, e a fabbricare nuove abitazioni a quelle famiglie che volessero venire nel territorio dell' antica loro giurisdizione, concedendo anzi a quanti ne volevano, terreno per-fabbricarvi delle case col piccolo annuo censo di un paio di capponi (59). Frattanto si accingono a ricuperare tutti i perduti diritti già conceduti ai gloriosi loro antenati.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E siccome la giurisdizione di Torre Verga già loro concessa da Eugenio IV trovavasi ancora nelle mani dei loro nemici i De' Bianchi della fazione bentivolesca, recano supplica al Pontefice Giulio per esserne di nuovo investiti, mentre per quel possesso illusorio non potevano i De' Bianchi aver giurisdizione in quel territorio, sebbene con frode ne fossero in altri tempi stati investiti da Papa Nicolò V. Ma Giulio II cassò, annullò tutto quanto venne estorto colla prepotenza, e concesse agl' Isolani tutto ciò che loro apparteneva (60). Ma non tanto questo possesso e giurisdizione cercarono gl'Isolani; ma sibbene quella ancora che risguardava Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fecero perciò constare dei loro diritti innanzi al giudice della Legazione per mezzo di Galeazzo de' Acharisiis notaro e procurator loro, il quale addusse sei testimoni nati in Minerbio, o nel suo territorio affine di corroborare colle loro testimonianze la giurisdizione, e tutti i privilegi degl' Isolani sulla rocca di Minerbio. Questi testimoni furono Giacomo del fu Antonio Tosco di Minerbio, Giacomo del su Domenico de Rigatiis di S. Giovanni in Triario, Domenico del fu Giovanni de' Severinis, Tommaso del fu Giovanni Vaccario di Altedo, Marco del fu Bartolomeo Fancoreti di S. Martino in Soverzano, e Perino del fu Bernardino Fornasari di Minerbio, i quali nel giorno 31 maggio 1511 comparvero alla presenza del Luogotenente o giudice della Legazione, e ad uno ad uno deposero di essere già vecchi, e di avere inteso dai loro padri ed avi, e da altre persone, che i maggiori e antecessori dei signori Isolani, e specialmente il Reverendissimo signor Iacopo Cardinale eresse il castel di Minerbio nel territorio bolognese sopra terreno di loro proprietà, e intorno a detto castello fecero cavar delle fosse (61) e nella rocca stabilirono giudici, notari ed altri uffiziali che facessero giustizia ai vassalli.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dissero di ricordarsi che gl' Isolani percepivano le erbe delle fosse, che ricevevano omaggio da tutti i vassalli, che diedero terreno a chi ne volle per fabbricarvi delle case. Dissero che nel tempo che fu distrutta e atterrata la rocca dai loro nemici, non vi era alcun uffiziale che rendesse giustizia in Minerbio, ma in Altedo, e questo durò per moltissimi anni. Le quali cose furono vedute da loro, e intese più volte dai loro antenati, e perciò con giuramento le deponevano nel tempio della giustizia (62).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sebbene tutto questo fosse bastante, oltre i diplomi e le bolle esibite all'uopo per far valere i loro diritti sopra Minerbio, e dimostrarsene signori con giurisdizione di mero e misto impero; per rendere più onorifica la loro signoria, e per aver maggior campo di proteggere i minerbiesi, Gianfrancesco Isolani splendido oltre ogni credere, ottenne dal Pontefice Clemente VII una bolla data in Roma, nella quale esso Pontefice dichiara Contea Minerbio, e primo Conte di questo castello il detto Gianfrancesco, e tutti i suoi discendenti in perpetuo, smembrando il detto castello e suo territorio dal contado di Bologna, e distinguendolo e separandolo da questo, lo crea e costituisce dominio assoluto per detta famiglia con ogni giurisdizione e potestà civile e criminale tanto di mero che di misto impero; e tale giurisdizione e potestà da esercitarsi sopra gli abitanti di detto castello e territorio, e sopra i loro beni, col diritto di formar leggi, di procedere civilmente e criminalmente, di punire, di multare, e d'impor pesi, e imposte reali, personali, e miste, e di farsi prestare giuramenti di fedeltà e di omaggio, e di eriger forche senza altrui permesso, di condannare anche all' ultimo supplizio..... e questa giurisdizione si estendeva dal detto castello di Minerbio sino al torrente Savena, e dalla parte d'oriente sino alla Zena, e di sotto fino alla via Montadella, ed a mezzogiorno fino alla strada che divide il comune di san Giovanni in Triario da quello di Minerbio: e così diviso e segregato tale castello e suo territorio dalla giurisdizione del Comune e popolo di Bologna, lo assoggetta immediatamente alla Camera Apostolica, commettendo a distintissimi Vescovi l'esecuzione della Bolla a favore di detto Conte, di sua famiglia, e de' suoi figliuoli in perpetuo; e in questa guisa, oltre allo avere ristabilita pienamente la Signoria feudale agl' Isolani, recò i maggiori vantaggi al paese, che bentosto godè di tutto quel bene che in tempi anche mezzo barbari, e molto difficili e calamitosi, si potè ottenere (63). Non appena i Conti Isolani si erano ristabiliti con gloria nei loro originari diritti dopo tanti patimenti sofferti, e non appena i loro sudditi godevano della più alta tranquillità sotto le insegne del Leone rampante (64), e con ogni premura avevano innalzate le loro case, e riparata la rocca, e fortificata in ogni sua parte con nuovi ponti e saracinesche; ecco caso di guerra inudita che venne a rovesciarli di nuovo, e mettere a ferro e a fuoco il loro paese. Il Contestabile duca Carlo di Borbone di Francia, condottiero delle armate di Carlo V imperator d' Austria e re di Spagna, movendo da Milano con un esercito formidabile di eretici alemanni, di spagnuoli, di francesi e di molti italiani verso la città nostra per recarsi al saccheggio e distruzione di Roma; ed essendosi a lui unito Giorgio Fransperg, luterano rabbiosissimo, il quale sotto la dipendenza di esso Borbone avea il comando delle armate; spronati dalla necessità e dall' ingordigia (65), ed avendo il passaggio e le vettovaglie dal duca di Ferrara, che desiderava la depressione di Papa Clemente VII, marciavano a grandi giornate nello Stato ecclesiastico.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Entrarono nel bolognese, e tutto lo scorsero. Le crudeltà, i latrocini, le violenze, e le oscenità erano i più famigerati effetti della loro perfidia e ne tentarono ogni strada. Non vi fu luogo sacro o profano che la perversità non contaminasse (66).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Una compagnia di que' ladroni condotta dallo stesso Fransperg e dal Borbone in persona arrivò a Minerbio sui primi di aprile del 1527, ove non valsero le poche forze cheguarnivano la rocca a vietarne loro l'ingresso. Fortificazioni, baluardi, ponti, saracinesche, tutto fu abbattuto in un punto. Beato chi più presto potè sottrarsi all'eccidio delle spade nemiche!","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Spogliarono, depredarono, demolirono, distrussero, e arsero tutto. Non si perdonò a vecchiaia, a gioventù, a sesso e a condizione. Chi non era fuggito periva tra il ferro ed il fuoco, tanto era l'odio che coloro portavano ai cristiani, e al loro capo che intendevano di uccidere appena fossero giunti in Roma.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E dopo tanta valentia e bravura usata qui tra noi, s'incamminarono a san Martino in Soverzano, ove abitava il conte Marchione Manzoli. Questi armò davvero il suo castello; ma conoscendo che ogni forza sarebbe riuscita vana, andò incontro al duca Borbone, e concesse a lui ed a' suoi baroni amichevole ospitalità nel suo forte. Ma il buon Conte fu tratto in inganno, ed ebbe poscia a pentirsi della sua generosità (67); perchè standovi entro con forte presidio e molta provvisione, non sarebbesi mai indotto a far ciò se avesse conosciuto il mal talento di quel nemico, che dopo di aver ricevuto splendidi trattamenti, permise a' soldati di porre a rubamento quel luogo ospitale.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vera cosa è che nè il Fransperg ottenne il piacere di veder Roma in fiamme per cui avidità era calato di Germania, impegnando anche il suo patrimonio a fine di soldar genti, e portando in seno un capestro dorato che egli destinava per la gola del Pontefice (68): nè il duca Borbone sopravisse all' infame vittoria; perchè il primo assalito quasi subito da paralisia, fu costretto di condursi a Ferrara infermo, primachè l' esercito giugnesse a Roma; ed al secondo nell' entrata in quella città levò la vita un colpo d'archibuso; morendo infelice ribelle delle due supreme podestà che tenevano con esso in terra il luogo di Dio. Come si rimanessero questi abitanti dopo un eccidio sì lagrimevole ed imprevisto, è più facile congetturarlo che accingersi a dirlo. Orrore, miseria e povertà quasi estrema: ecco il retaggio de' Minerbiesi dopo il passaggio delle brutali falangi, che andarono poscia ad imprigionare il Vicario di Cristo nella sua capitale, e commettere tanti altri e siffatti delitti che a leggerne le storie, l'animo raccapriccia, e ad ogni istante rifugge.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il Pontefice Paolo III in un Breve diretto all' Arcivescovo Sipontino governator di Bologna, col quale revoca un altro Breve di Clemente VII che aveva annullate alcune investiture (69) fatte in pregiudizio del senato bolognese, dopo di avere enumerati i grandissimi meriti della famiglia Isolani, le grandi spese sostenute in servizio della Sede Apostolica, i molti esili, persecuzioni e danni sofferti per sostenere le ragioni pontificie, passa, confermandoli nella loro Contea di Minerbio narrare con acconcie parole ciò che fece il Borbone nel loro feudo, la povertà e la miseria che v' ebbero stanza dopo la sua distruzione. Narra inoltre che, rovesciato, distrutto, ed arso il castello, il medesimo Conte Gianfrancesco lo innalzò di nuovo a sue spese, e che dei quaranta ducati che la Camera di Bologna dovea trarre d'imposte sul Comune di Minerbio, non potendone avere che venticinque, tanta era la povertà di sua gente, suppliva a ciò il medesimo feudatario, e perciò ad potiorem cautelam, gli conferma i privilegi, e giurisdizioni ricevute da' suoi predecessori (70). a Passato questo eccidio terribile e inaspettato, si recò Gianfrancesco Isolani alla Contea di Minerbio, ove si diede tosto a raccogliere i suoi vassalli, e sollecitarli a rialzare le loro abitazioni, aiutandosi gli uni cogli altri scambievolmente col loro barone a ricomporre il loro paese, giå distrutto ed arso dalla soldatesca, e dargli quella vitalità che poscia non perdette mai più.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Allora il detto Conte pensò con ardire magnanimo d' innalzare di nuovo la rocca sulle antiche ruine, ed è la stessa che anch'oggi si vede (71), la quale come su terminata, si accinse ancora a fabbricare un palazzo che potesse servire ad ospitarvi tra poco il più grande monarca dell' universo (72). Venne questo gran fabbricato innalzato a levante del castello in un ampio prato, avendo in mezzo ad ogni lato una porta che t'introduce in una selva di colonne che sostengono un'ampia vôlta. Scale maestose da pochi anni sono state eseguite, le quali mettono in tutti i nobili appartamenti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dalla parte di mezzogiorno vi è un ampio verone a cui si ascende per quattro amplissime scale, che t'introducon nel piano di mezzo, ove subito vedi una gran sala quadrilunga, la quale poi mette in tutti gli appartamenti di quel nobil soggiorno. Vi si ammira un' altra gran sala da ricreazione, tutta modernamente dipinta, ove si passano le sere autunnali in liete conversazioni. E passando in altre camere si vedono alcuni quadri di pitture mitologiche, ed altri di chiarissimi personaggi della famiglia (73).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dall' altra parte, cioè a levante, vi è la gran sala da pranzo, in cui si ammira in tela dipinto il Cardinal Iacopo Isolani, vestito con abiti rossi, rocchetto e mantelletta, e un ritratto del Pontefice Paolo V, incontro a cui vi è un gran quadro ad olio che rappresenta la natività di N. Signore, copia perfettissima sull' originale che trovasi sotto il portico del palazzo già Leoni da san Martino in Bologna, ivi eseguita, come si vede, in muro da Niccolò dell' Abate. Si passa da questa sala per altre camere alla parte settentrionale ove ti trovi in un ampio terrazzo da cui si vedono le sottoposte campagne, la Chiesa parocchiale, e tutta quella parte di sobborghi, che sono disgiunti dal castello.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Non contento il detto munifico Conte Gianfrancesco di coltivare le belle arti in questa vastissima mole, degna di ricevere tra poco l'Imperator Carlo V con tutto il seguito de' suoi baroni, ed altri chiarissimi personaggi, in altre circostanze, fece edificare con disegno del Palladio una nobilissima torre ottangolare con tre ordini di pilastrate, la quale oggi serve ad uso di colombaia, che per la maestria del lavoro, per l'arte del disegno è un capolavoro della bella romana archi tettura. E perchè non perisca la memoria dei celebri personaggi che abitarono in questo palazzo, gioverà che qui riferisca le parole di uno scrittore contemporaneo, il quale, unico forse, 3 ne dà piena contezza. Questi è Giovanni Battista Bombello che componendo Il dialogo delle lodi della villa e del Castello san Martino in Soverzano de gl'illustri signori Conti Mangioli introduce un personaggio a parlar di Minerbio colla signora Sulpizia Isolani in Pepoli.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dice dunque - Perchè ben sapete signora Sulpitia, che il vostro Cardinal Giacobo Isolani di eterna memoria, il quale a' quei giorni fu il più honorato Cardinale della Romana Corte; fu parimente Governatore di tutto lo Stato di Melano. Restitui Bologna alla Chiesa, e fù creduto il più saggio huomo di quei tempi: volendosi egli edificare una villa per suo diporto, Minerbio si elesse e sempre poi, e per edifitio, aere perfetto, tra le più comendate ville fu riputata, e fù in maggior prezzo ne' tempi dell' Avo suo il Conte Giovanfrancesco di felice memoria, mentre che in quella accolse sovente CARLO QUINTO nelle due volte che stete in Bologna per coronarsi, ed abboccarsi con PAOLO TERZO di sacra memoria, e non solo lui, ma tutti li gran principi che a'quei dì si trovavano in Bologna, come anche dal Conte Ludovico suo honoratissimo Signor Padre, e mio Signore il quale tanti Prelati, Duchi e gran Principi ben spesso a vedere e godere l'honorata sua villa vi condusse, e sopra il tutto l'anno 1557 quando ella sposa si fece (74) che per più giorni il CARDINAL CARAFFA con buon numero di nobilissimi Prelati, li quali in breve tempo furno Cardinali con li Duchi di Guisa, d' Umala, et altri vi stete, e fu non meno la magnificentia del Conte, che la nobiltà del luogo à pieno laudato; et à ragione perchè ben sa tutta questa honorata compagnia, che compiuto gentilhuomo il conte fosse: nè io mai viddi luogo alcuno, in cui cotanto mi compiaccia come faccio in Minerbio... - (75). E poi seguita a narrare nel terzo libro come si facevano spesso cavalcate dal castello dei Conti Manzoli a quel di Minerbio per divertire le dame e i cavalieri che ospitavano presso i loro rispettivi baroni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E per vero dire queste nozze furono magnifiche oltre ogni credere. Dopo d'averne ricevuto la benedizione in Bologna si recarono a Minerbio i nobili sposi accompagnati da cavalieri e da dame senza numero. Cavalcavano essi palafreni di gran co sto, vaghi per elette bardature e gualdrappe, su cui erano ricamati gli stemmi principeschi de' Pepoli, e degl' Isolani.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Trovandosi il duca di Guisa che era venuto in Italia generale del Re di Francia per l'impresa di Napoli, in s. Martino di Soverzano presso i Conti Manzoli, si recò anch'egli a Minerbio per assistere ed onorar queste nozze. Il palazzo Isolani diede a tanti ospiti più giorni di feste e di conviti, rallegrati da musici e da giullari che facessero compiute le pompe con idiotismi e scurrilità.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Seguirono caccie, giostre, torneamenti, e mille altri giuochi in Castello che tennero allegro tutto il popolo. Fu anche spettatore di sì belle feste il Cardinal Caraffa che appunto in quell' anno 1557 era venuto Legato a Bologna, e recossi a Minerbio con tutta la sua corte a rallegrar quella degl' Isolani (76). I terrieri poi avevano pulito tutto il Castello per ricevervi più degnamente i nobili sposi, e gli ospiti augusti, ed erano apparate le case con festoni di fiori, e gli spaldi del castello, e tutta la merlatura era ornata di fresche fronde, e sventolavano qui e colà banderuole bianche con pintivi sopra gli stemmi congiunti delle due famiglie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","A quando a quando il fragore della bombarda si faceva sentire dalla torre del forte, e il giudice feudale colle sue assise, e i soldati colle loro alabarde tenevano in ordine la popolazione che da tutte le terre vicine era accorsa a vedere sì begli spettacoli. Non fu pago il detto Conte Gianfrancesco di abbellir Minerbio con questi imponenti fabbricati, chè volse anche l' animo a migliorare il paese, rendendolo florido pel commercio. Accolse egli pertanto una supplica dei Minerbiesi, che lo pregavano ad ottener loro un mercato settimanale per mettersi con ciò a livello commerciale colle altre terre.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di buon grado il Conte fece istanza alla Legazione perchè permettesse a qualunque forestiere di condurre a Minerbio le sue merci, e ne ottenne diploma da Monsignor Uberto Gambara Vicelegato il 15 luglio 1530, col quale veniva permesso un mercato tutti i mercoledi dell' anno, coll' esenzione di qualunque dazio a chi vi recava tutte le maniere di merci, e inoltre collo stabilire che in tal giorno nessuno potesse venir gravato, molestato e punito per occasione di debiti civili, o pubblici fossero o privati; ma che tutti o terrieri o forestieri, anche di altri stati, fossero sicuri nelle persone e nelle merci loro, annuendo a tutto questo anche i Quaranta Riformatori dello Stato della Libertà di Bologna, al cui beneplacito era permessa la durazione, e la revoca di siffatti privilegi (77). Si cominciarono dunque i mercati fin da quell' epoca, ove concorrevano da molte terre e castelli moltissimi forestieri allettati dall' esonero di ogni balzello finanziario. E perchè ogni contratto procedesse regolarmente, e non s' introducessero abusi e confusione, venne diviso il mercato in due piazze.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Entro la via Larga del Castello in mezzo ad un quadrivio che allora esisteva, e rimpetto alla casa del governatore feudale segnata oggi al n. 77 si teneva mercato di tutti i commestibili, pena la perdita delle cose da vendersi o comperate, se si fossero contrattate fuor della piazza. In una colonna di detta casa si esponeva la bandiera con lo stemma della famiglia Isolani, la quale finchè stava esposta, indicava che nessun rivendugliolo potesse acquistare i generi da rivendere, ma tolta che era, tutti erano in libertà di fare come loro piaceva senza che più fossero soggetti a multa. Fuori poi del Castello nella piazza maggiore si teneva il mercato delle bestie; e tanto questo che l' altro erano presieduti dal giudice feudale, perchè nè frode o ingiustizia veruna vi avesse luogo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Se i Conti Isolani beneficavano tanto questo paese, volevano poi anche per sè che i loro diritti appoggiati sulle leggi e consuetudini degli altri feudatari fossero dovunque rispettati. Cominciarono fino allora a far quelle riserve di caccie e di pesche quali usavansi in ogni contea. Nel 1535 ai 4 novembre si pubblicò in questo Castello e nel territorio della giurisdizione una grida (78) del Governator di Bologna Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria del Monte Arcivescovo Sipontino, ove per ordine del Pontefice Paolo III comanda a tutti che senza la debita licenza dei Conti Isolani, sotto pena di venticinque scudi d'oro, non possano andare a caccia nel territorio e Vicariato di Minerbio (79). Correva l'anno 1543 quando per le passate vicende questo Castello si trovava ancora con pochi e poveri abitanti e senza coltura, e con mezzi scarsissimi di sussistenza, ad onta di tutti gli sforzi de' suoi Conti. Provvidero anche a questo gl' Isolani, e cercarono ogni strada per ripopolare la loro terra, quale era prima che l'inumano Borbone la distruggesse.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","I Conti Girolamo e Lodovico Isolani fecero supplica al Pontefice Paolo III che nella primavera di quell'anno trovavasi in Bologna, perchè si degnasse di provvedere ai bisogni del loro castello. Quel Pontefice con Breve dato in Bologna il giorno 8 giugno 1543, avuta piena cognizione della sincera divozione che i suddetti Conti nutrivano verso la romana Chiesa, volle favorirli in questa guisa, che chiunque fosse venuto a dimorare in Minerbio per professarvi qualche arte in una delle botteghe fabbricate poc' anzi dal loro genitore a comodo dei terrieri, fosse esente da quelle ricognizioni e tributi che in siffatta circostanza solevansi pagare ai massari e consoli delle arti. Incarica per l'esecuzione di questo breve il Governatore, e il Vescovo della città di Bologna e quello di Modena, affinchè ciascuno di questi venerabili personaggi possa per sè, e per mezzo dei loro giudici prendere le difese dei nuovi artefici che in Minerbio si recheranno, e perchè si osservino inviolabilmente questi benefizi apostolici, coi quali intende di favorire i Conti Isolani, e la terra di loro giurisdizione (80).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma non di lieve danno dovette essere per questo Castello il cambiamento del corso di Savena, avvenuto circa la metà di questo secolo. Ci sono ignote le cagioni che lo produssero; ed avendo fatto osservare le posizioni di quel secolo che stanno nell' uffizio delle Congregazioni Consorziali di Bologna; nella posizione del 1500 del fiume Savena che apparteneva alle antiche Assunterie dei fiumi del bolognese, si trova la seguente annotazione Nel 1561 Pietro Cesis Vescovo di Narni e Governatore di Bologna faceva demolire alcune case dove passar dovea l' alveo nuovo di Savena, specialmente ad un certo Pierino dal Pradello nella Cà de' Fabbri. Se questo cambiamento non recò nessuna utilità ai minerbiesi, servi dipoi a rendere più allegra ed aperta la loro terra, e distrutti avendo gli antichi argini, e riempiuto l' alveo profondo che vi era, e tutto livellato colle circostanti campagne, vennero in breve tempo eretti non pochi fabbricati per tutto quell' ampio giro che occupavano gli argini del fiume, rendendo vaga e bellissima quella strada che dal castello conduce alla Chiesa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E siccome in questa circostanza del nuovo inalveamento di Savena venne privato questo castello del benefizio dell'acqua pel macinamento dei grani, ed era cosa di grave dispendio a queste genti il correre altrove per questo, tanto per le strade impraticabili, quanto pei balzelli che si doveano subire dai Minerbiesi osteggiati di frequente dagli uomini dei vicini castelli; il Pontefice Pio IV con breve del 24 dicembre 1563 concede al Conte Alamanno Isolani, ed a' suoi successori che dal nuovo alveo di Savena possa trarre tutta quell'acqua che gli sarà necessaria per macinare in Minerbio, e servire ad ogni comodo della popolazione (81). Qui non offre più cosa d'importanza la storia di questo castello, nè fatti avvennero che sieno meritevoli di essere ricordati, se non si vuol parlare della prosperità ed agiatezza de' suoi abitanti, i quali per la pace in che vivevano, e per le arti che esercitavano, e pel florido commercio, e per la protezione de' suoi baroni, traevano tutta quella tranquillità che si poteva sperare in tempi che appena cominciavano a purificarsi dalla barbarie dei secoli. Allora i nuovi arrivati conoscendo come la postura del luogo, la dolcezza del clima, e i guadagni che potevano trarsi dalle pratiche industrie che qui si esercitavano; anzi che cercarsi altrove altre abitazioni, decretarono piuttosto di soggiornare in questa terra.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vennero in allora fabbricati i sobborghi con ampie e comode abitazioni, concedendone i Conti Isolani terreni a livello; e per rendere più salubre il paese furono tolte le ampie fosse che circondavano il castello, e demoliti i bastioni che dalla parte superiore s'innalzavano a sua difesa (82), e fabbricate per ogni dove case e botteghe da esercitarvi le arti, e rincuorati dai signori feudatari, che non mancavano di presiedere a tutto per la giustizia e per l'ordine interno, traevano pacifici e tranquilli i loro giorni. Dal diario del nostro Petronio Fabrazzi dottore in filosofia e Medicina, nato in Minerbio da famiglia antichissima di questa terra, si rilevano alcune memorie riguardanti questo paese. Egli scrive adì 10 luglio 1591 a hor.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","22 tirò il terremotto, ma passò via subito, et chascò il torresino della Colombara, et io lo vidi caschare. Adi 12 gennaro 1593 si pose lo orologgio a Minerbio alla campana del castello, quale era incaparato sino l'anno 1590 et per la estremità delle tre carestie continue, mai si è potuto porvi se non adesso. Che fatto M. Cristofaro basso, et io (avendo) un animo coraggioso abbiamo cominciato a riscuotere da chi soldi venti, da chi quaranta, da chi dieci, di sorte che piacendo a Dio adi sud.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","si è fatto sonare, et seguiterà anchora piacendo a Dio, cosa che ha dato consolacione a tutti, non ve ne essendo mai più stato in questo luocho. Il simile intravenne anchora del organo, che mai a Minerbio non vi ne stato. Et per mia causa, piacendo a Dio però operai di sorte che ne abbiamo uno, et buono, et si cominciò a sonare nel oratorio la vigilia di Pentecoste 1592 perchè era comprato p. esso oratorio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La chiesa grande poi lo domandò, et, vi stette p. le solennità di S. Gio. Batt.a, et anchora vi è, et si suona piacendo a Dio con gran consolacione di tutto il popolo. E qui il detto Fabrazzi seguita a dare molte e varie notizie, e quante ne accadevano in questi contorni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La maggior parte di esse risguardano i matrimoni, i nati, i morti, le liti, gli omicidii, i furti che anche allora si commettevano, e i giudizi dei feudatari. Racconta che lo Ill.o sig. Hercole Isolani fu ammazzato alli 4 agosto 1577 da M. Hercule Paltrone, et un servitore del d. Ill.mo sig.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Conte amazò poi il già d. M. Hercule allora, allora mentre se ne fuggiva. Racconta che Si fondò l'oratorio della Madonna (cioè di S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria Assunta) da M March' Ant. Mainardi et Ghabriello Chesini, et adì 12 9.bre 1600 si fece la benedicione dal R. D. Lucha Ant. Benvenuti, curato al presente.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Si disse l' officio et anche se gli cantò la messa solenne con l'organo la stessa mattina. La licenza della qual benedicione, et della messa ce la fece haver l'illustre et R.do signor Carlo Caprari. Adi.... aprile 1607, che fu notte del merchordì santo, venendo la giobbia fu robato la Chiesa di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fecero un buso in terra p. sotto l' usso delli huomini, poi vi man darono un putto et aperse l'uscio et levarono le chiavature a tutte le cassette, et portorno via li denari. - Adì 2 luglio 1607 si cominciò a fabricar (forse la torre attuale) per l'orologgio, li inventori furono l'Ill.mo sig. Co.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ridolpho Isolani, et signor Giulio Camillo Fantuzzi. Li maestri furono M. Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Batt.a dal Prato, et fratelli, et gargioni. Adi 5 Xbre 1610 venne lo illustre sig. Co.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Giulio Cesare Isolani a Minerbio, qual era stato schiavo, et in mano de turchi anni N. 8. et tanto più, quanto da agosto sino al sud. et fu ricevuto et incontrato con grande applauso dai minerbiesi, conforme però il luocho. Adi 26 7bre 1614 Paolo Emilio, figliuolo di M. Pasotto Chiavarino, fecce rumore in chiesa con un altro putto, et fecero sangue, et li due giorni seguenti non si celebrorno li divi officii, sinchè si ottenne la licentia di mons.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Arcivescovo Aloisi, e così si disse messa una mallina nel oratorio, et l'altra alla chiesa della Trinità. Adi 25 marzo 1616 due putti hanno fatto sangue nel sachrato della chiesa, uno di M. benedetto stanghellini, l'altro d'una vedova già figlio di m. Jacomo Fabri. fu poi consacrato da D. Tomaso Boldrini rettore d'ordine di Mons.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ill.mo Arcivescovo adi ultimo detto che era la giobbia santa, avanti messa (83). Tutto frattanto andava a seconda dei Minerbiesi, poichè cessato da molti anni il furor delle guerre e de' partiti l'accanimento, ciascuno viveva sicuro nel proprio casolare, inteso ad arti e mestieri, che ne agevolavano la miglior vita. I Conti Isolani dal canto loro non ommettevano occasione di mostrarsi veri padri e difensori del loro popolo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fu in questo secolo che i minerbiesi godettero della più dolce prosperità, poichè i pubblici aggravi non si conoscevano, soldati meno, contribuzioni pochissime, e appena un qualche tenue sborso pel mantenimento di una strada, e di un medico pel servizio dei poveri del comune; intantochè alle spese della giustizia, e al mantenimento dei giudici e governatori feudali, provvedeva il loro barone. Sotto l'ombra della sua ficaia traeva ciascuno sereni i suoi giorni; e la religione di pace che tanto poteva anche in que' tempi, regolava ogni loro passo. I genitori non iscioperati allevavano i figli, ma industri e solleciti di ogni bene, e sopra tutto docili e religiosi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Per tutto questo secolo dal registro dei processi formati nella giurisdizione di questa rocca non si trovano che quattro o cinque cause di lieve conto, intentate piuttosto da'forestieri che venivan qua ad esercitare il commercio, che dai Minerbiesi. Cari e felici giorni, dolce e lieto vivere, bella virtù, io vi saluto! Ma se prosperi e sereni giorni passava questa popolazione, e se tutto il contado bolognese viveva tranquillo sotto la protezione di buone leggi, e lontano dalle nostre contrade stava il disordine; accadde però tale calamità, che le Romagne e la Lombardia riempi di terrore, e Milano e Bologna specialmente dovettero provare le percosse di pestilente flagello in modo da non potersi dire.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1630 adunque, scoppiò la pestilenza. La strage che meno entro le mura della nostra Bologna condusse al sepolcro 23,691 persone, e 18,000 nella provincia. É tradizione costante arrivata a noi da padre in figlio, che Minerbio ne fosse illeso.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel luogo della nuova casa in via Savena Vecchia N. 61, fabbricata da pochi anni dal signor conte Domenico Isolani, vi era dapprima un antico e spazioso porticato, sotto cui stavano alcune botteghe di artieri. In una nicchia, o tabernacolo di legno vi si conservava un' antichissima immagine di S. Sebastiano, e dicesi che ivi cessasse l'infuriar del flagello, e non procedesse più oltre la morte a menar la terribile falce. Sotto l'immagine di quel santo visi leggeva la seguente iscrizione, la quale è stata riportata nella nuova tela dipinta, son pochi anni, da un soldato che stanziava tra noi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","» IN QUESTO LUOGO CESSÒ LA PESTILENZA, ED A TAL FINE SI FECE UN ALTARE, E SI CELEBRÒ LA S. MESSA AD ONORE DI DETTO SANTO. » In questo piccolo quadro vi ha la Vergine SS.""","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","stando a'suoi lati i santi Sebastiano e Rocco. Ma non basto questo ai Minerbiesi: per dimostrare la gratitudine che professavano al santo liberatore, vollero anche istituita una festa votiva che ricordasse agli avvenire l'ottenuto favore. Si stabili di solennizzare ogni anno il giorno di san Sebastiano, come se fosse una prima festività.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Non un bifolco sui campi, non un bue ingiogato, non uomini a qualsifosse lavoro, chiuse tutte le botteghe, e al tempio solo traevano a ringraziare l'Altissimo, che per l'intercessione dell' invitto martire Sebastiano gli avesse liberati dal crudele flagello. Oggi pure si festeggia quel giorno, ma non sono più le solennità religiose che io vedeva nei primi anni di mia vita. Preghiamo Iddio che i figli degeneri non si trovino mai più nel bisogno di rinnovare i voti dei padri!","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nell' anno 1648 vi fu grande carestia in Minerbio come in tutto il contado. Qui si vendeva il frumento lire trentadue e trentotto la corba, mentre prima si vendeva tre o quattro lire; e la fava si vendeva lire ventidue, quando prima si vendeva una lira. Ma il popolo industrioso non sa temere anche in tempo di carestia, perchè sa avvantaggiare pel tempo avvenire; e i Minerbiesi d'allora non conobbero che lievemente il flagello che opprimeva orribilmente il rimanente della provincia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In sul terminare di questo secolo provvidero i Conti Isolani anche ad uno sconcio che rendeva malsano ed infetto il paese, mentre mancava uno scolo sotterraneo che mantenesse netto il castello, ricevendone tutte le lordure delle case, e le trasportasse nelle fosse esteriori. Eseguirono pertanto il grande lavoro di quella chiavica che anch'oggi, sebbene inutilmente, passa sotto alle case del castello nel sobborgo di mezzo, la quale in allora dovea servire ottimamente allo spurgo di ogni immondezza, mentre ora per la vecchiezza ruinatasi, si va perciò cercando altro mezzo che trasporti altrove le materie fecciose e la cattiva esalazione che ne provengono, onde codesti abitanti possano godere della tanto desiderata salubrità. In mezzo a pace perenne, e lunge dal timore di civili discordie godeva questo paese i dolci frutti delle sue industrie, senza conoscere tra' suoi abitanti un malevolo che osasse di disturbare la pubblica tranquillità.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In questa guisa si arrivò al principio del decimo ottavo secolo, il quale pei Minerbiesi fu pieno di varie avventure, e del più notabile cambiamento nell'interno della sua amministrazione. Già era più di un secolo e mezzo che nessuno di questi terrieri erasi cinto del brando per azzuffarsi con qualche nemico, o per venire alla difesa del suo barone, quando nel 1708 si trovò Bologna fra molte angustie per le differenze nate allora tra papa Clemente XI e il primo Giuseppe Imperator di Germania. Per qualunque si fosse la vertenza di questi due sommi monarchi, fatto è che l' Imperatore fece occupare la città di Comacchio, ed altre terre nella provincia ferrarese, e stava per venire all' occupazione delle nostre castella, e della città.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","A tanto rumore non dovea starsi sonnacchioso il nostro barone. Vigile come egli era, e palpitante pel suo Minerbio, mandò una grida che ordinava, dover tutti i suoi sudditi mettersi in ordine di difesa usando la forza contro la forza, perchè non venissero occupate nè molestate le terre della giurisdizione. In un baleno sono tutti armati, e dalla Via Montadella fino alla Rovere di Armarolo, da Savena fino alla Zena (confini della signoria) vegliano per più settimane scolte e pattuglie, nè permettono l'ingresso nella loro terra a forestiere qualunque che munito non sia di salvocondotto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fortuna però che si rappattumarono le vertenze di que' grandi, perchè altrimenti non so se fosse ne' Minerbiesi durata la voglia di sottostare ad una nuova distruzione. Ma è tempo omai di far conoscere il grande cambiamento politico avvenuto in questa terra, la cagione che lo produsse, e gli argomenti usati dalle parti per venire allo scopo delle loro pretensioni. Già come abbiamo osservato, fino dal 1403 avevano i Conti Isolani esercitato giurisdizione feudale in questo castello, concessa loro dai duchi di Milano padroni allora di Bologna, e poi confermata dalla città nostra e da vari Pontefici, e ultimamente da Clemente VII e da Paolo III in vista dei sommi meriti del Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Iacopo Isolani, e de' suoi discendenti. Ora meriti, ragioni, possesso lunghissimo, diplomi e bolle, non si conoscono più dall'eccelso Senato, testimoni neanche, sentenze meno. Avvenne nel 1711 grave discordia tra il Conte Alamanno Isolani barone di Minerbio e il Conte Francesco Segni che volle arbitrariamente non so qual atto del Senato eseguire entro la giurisdizione di questo castello.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ad evitare qualsiasi tumulto fra questi due Senatori e loro partigiani, la Curia della Legazione si credette in dovere di aprire gli occhi su questi contendenti, e di sequestrarli nelle loro case. Il Segni per oltre a quattro mesi non potè uscire all'aperto, e l'Isolani, più destro, evitò il precetto coll'uscir di Bologna, e recarsi a Castelvetro, feudo sul modenese dei signori Rangoni di lui zii, ove poi si recarono i marchesi Sampieri e Bentivoglio d'ordine della Assunteria de' Magistrati, per pregare l'Isolani a nome pubblico, a comporsi col Segni, e venire ad una pace che non si rompesse mai più, come diffatti avvenne (84). Frattanto gli emuli già punti dal caso avvenuto non riposavano.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fecero conoscere al Card. Casoni legato di Bologna come gl'Isolani contro le disposizioni del diritto e degli statuti, e con lesione della maestà del Principe, deputavano giudici in Minerbio, ed esponevano bandiera col proprio stemma nei giorni di mercato senza approvazione sovrana, Ottennero un ordine col quale s' intimava ai Conti Isolani, e ai Massari di questo castello di astenersi da siffatte dimostrazioni. Protestarono i Conti Isolani alla presenza dell' Uditor generale della Legazione, e reclamarono gli antichi diritti, e intanto diedero prove della loro giurisdizione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Frattanto il 5 luglio 1712 ottennero dall' Uditor generale, che senza pregiudizio delle parti si esponesse la solita bandiera collo stemma del regnante Pontefice, a cui aggiungevano anche il proprio per decreto dell' E.mo Card. Corradini Uditor santissimo, a cui si appellarono, e proseguirono ancora come per lo innanzi ad esercitare tutti gli atti baronali (19 ottobre 1712.) Questa gran causa, nuova nel suo genere, mosse tutta la città, e quasi tutto lo Stato, e già divisi erano i partiti secondo che gli uni più degli altri inclinavano anche a quella maniera di quasi spento feudalismo, o al governo quasi aristocratico che teneva Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Certo è che i più grandi avvocati furono consultati da ambe le parti; si scrisse e si rescrisse senza posa; talmentechè dagli atti dell' Assunteria de' Magistrati a Cart. 154 e nei cartoni Cause diverse, alla lettera V., e nell' archivio dell' Ambasceria, già ritirato da Roma, vi sono più volumi scritti e stampati, con la sentenza definitiva di questa causa. Ma prima di parlare di questa sentenza, credo op portuno di rilevare altre cose, contenute appunto tra quelle scritture, le quali per la loro importanza storica danno dei lumi su questo paese, per conoscere i costumi e gli usi che fino a quegli ultimi tempi erano qui tra noi in pieno vigore.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Molte furono le persone esaminate sull'antica giurisdizione che gl' Isolani esercitavano in Minerbio. Uno dei primi fu D. Pellegrino Pedroni di 92 anni, il quale dice cosi Sono più di 65 anni che abito qui, ed ho pratica di questo paese, e però posso per verità deporre, come depongo, che mi sono trovato a tutti li mercati, che si fanno nel castel di Minerbio ogni mercoldi, e così ho veduto li stili ed usi di detto mercato, che sono, che sul principiar del mercato, li signori Conti Isolani fanno metter fuori una Bandierola nella quale vi è l'arma della casa Isolani, con la quale si indica a Rivenderoli il non poter comprare fin tanto che sta esposta detta bandierola, ma che è in libertà di tutte l'altre persone che comprano per loro comodo il far le opportune provvisioni di quello che occorre ecc....... e perchè sia servata questa regola vi tengono detti signori Isolani un esecutore apposta, quale vien da loro scielto, ed a loro arbitrio lo licenziano, il quale, quando seguisse qualche cosa contraria alle regole del mercato, fa cattura ai contravenienti, e li catturali restan soggetti a quelle pene che vengono loro imposte da detti Conti Isolani.... ed ho veduto fino al tempo del signor Conte Rizzardo seniore, ed altri fratelli Isolani seniori che hanno condannato i delinquenti, o condonato loro la pena, la quale soleva essere di far pagare qualche poco di cera ad un' immagine della SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Annunziata posta nel detto castello, chiamata la chiesa del Ponte..... ed ho veduto il detto signor Conte Rizzardo andar egli sul mercato delle bestie, e mettersi in posto comodo..... ascoltando tutte le liti e dissensioni che nascevano, e dette liti e differenze decidere, risolvere, comporre col far pagare chi era debitore ecc..... Giacomo del fu Domenico Pelloni d'anni 83 esaminato su questa causa afferma Sono 40 anni che io ricevei in consegna la bandierola che si espone ogni mercoldi nel mercato di Minerbio la quale mi fu consegnata dal signor Quaranta Gio. Francesco Isolani, e dal signor Co.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Giacomo suo fratello, quali mi diedero ordine di metterla fuori la mattima quando è cominciato il mercato...e questa bandierola prima che fosse consegnata a me, la teneva in custodia Pietro Savi, quale la tenne per 40 anni, e prima di esso la teneva un tal Antonio Olivieri... e seguita a dire le cose dell'anzidetto testimonio, Viene poi un Alessandro Casanova di anni 68 il quale asserisce all' incirca le stesse cose, oltre i ricorsi da lui avanzati alla bo. me. del Co.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Rizzardo perchè decidesse sulle vertenze de' contratti che nascevano tra lui e gli altri mercanti. In un altro giuridico esame compariscono tre pubblici notari di Bologna, e uffiziali del feudo di Minerbio, i quali danno esatta relazione dei loro impegni tenutivi a nome dei Conti Isolani. Seguitan poi altri testimoni legalmente esaminati sull' esistenza delle carceri nella rocca di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il primo di questi fu Gio. Battista Magagni il quale così depone Dipoi che ho l'uso della ragione son sempre stato e dimorato in Minerbio, e sono appieno informato, come in uno de' palazzi denominato la ROCCA, spettanti ai signori Co. Isolani, si trova una torre nella quale vi sono tre o quattro stanze antiche, le quali si chiamano pubblicamente le prigioni.... Nel medesimo palazzo detto la ROCCA, vi è un' altra camera chiamata la stanza della Veglia (85), nella quale dicono esservi ancora i legni, anelle, e cose simili, che servono per dar li tormenti, così anche nel detto castello vi è un altro carcere in una casa di essi signori, nella quale tengono li loro ministri, cioè l'offiziale, e Nuncio ecc......","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il testimonio Gio. Annibale Benfenati dichiara le stesse cose, e più che nella rocca vi è una stanza che si chiama la stanza delli tormenti, ed in segno di ciò li ho veduto sei poste, o siano buchi, dove si poneva il tormento della VEGLIA, e nella volta di essa stanza esservi anelle o altri segni per detli tormenti. Nella contrada poi maestra del castello vi è una casa nella quale vi stanno l'uffiziale e messo, e vi è una stanza per prigione col suo tavolazzo, ed io vi ho veduto tre o quattro carcerati..... Dietro a tutte queste prove, e gli esibiti diplomi e bolle pontificie ai rispettivi tribunali, rimasero i Conti Isolani nel pacifico possesso della loro giurisdizione nel castello, fabbricando processi, condannando, e assolvendo conforme il diritto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma la pace e l'ordine giuridico di questa terra vennero compromessi e cambiati nel 1729 per un caso de' più comuni, che non meritava la minor riflessione. Il 27 luglio di detto anno, certo Domenico Gardini di S. Nicolò del ferrarese fu conosciuto per ladro di un bue che vendette per Sc. 12 nel mercato di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dinunziato al giudice feudale, fu subito carcerato. Frattanto la curia di Ferrara ricercò dalla Legazione di Bologna il detto Gardini, che saputosi essere nelle carceri della giurisdizione baronale di Minerbio, vi mandò Giacomo Amagliani notaro del Torrone per trarnelo fuori. Si protestò per parte del Giudice di Minerbio Giacomo Antonio Pistorini, di nullità contro qualunque atto fosse per farsi, e di turbata giurisdizione senza autorità, per essere castel di Minerbio immediatamente soggetto alla Sede Apostolica.....","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Frattanto, mentre si eseguivano tutte queste legali formalità, e si proponevano altre vie per salvar capre e cavoli, intesosi dal governatore feudale che in una determinata notte doveano recarsi a Minerbio gli esecutori, o soldati del Torrone, a trar di carcere, anche per forza, il Gardini, terminò il processo che cum omni maturitate avea già compilato, e condannò alla pena d'esilio il detto delinquente (86). Questa sentenza ordinaria mise il più grande allarme nella Curia della Legazione, e provocò il mal sopito sdegno degli emuli contro ai Conti Isolani. Fuor d'ogni diritto gli uffiziali del Torrone caricarono di ferri il giudice della Baronia, e con grande caterva di sbirri lo condussero a Bologna il dì di S. Bartolomeo, consacrato a festività popolare.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il Senatore Alamanno Isolani vedendosi fra tali angustie, e più conoscendo che contro di sè intentavasi un processo, come di causa capitale, quasichè non fossero legittimi e legali i suoi titoli, ricorse immediatamente al tribunale del Sommo Pontefice che deputò una Congregazione particolare ad esaminar la questione, e con questo temperamento fu sospeso il criminale processo di pretesa turbata giurisdizione, finchè la causa venne proposta ad altro tempo. Intantochè i più eccellenti ed eruditi avvocati patrocinavano le ragioni dei nostri vecchi baroni, e i diritti e la protezione che essi esercitavano sopra di questo loro castello, vennero indotti vari altri testimoni i quali de visu, et de auditu proponessero le più limpide prove di fatto. E perchè le loro testimonianze possono servire benissimo di compilazione a questa cronaca per le molte cose che mettono in chiaro, per questo ne trascriverò que'brani che sembranmi a questo scopo più opportuni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Un certo D. Antonio Francesco Teodori depone così Io sono benissimo informato che il signor Quaranta Isolani, e i di lui signori fratelli possedono nel territorio di Bologna un Castello chiamato Minerbio, circondato da fosse, con rocca, palazzo e carceri nelle quali sogliono tenersi i delinquenti, e d. castello colle aderenze suddette possedevasi pure da loro signori Avi e Bisavi, e da tanto tempo lo possedono, che non v'è memoria d'uomini in contrario...... e so che detto castello con suo distretto è separato dal Comune, che si dice il Comune di Minerbio, e so pure che è distinta la giurisdizione e confini di detti luoghi, essendo il detto castello con suo distretto giurisdizione de' signori Conti Isolani, dove che il comune suddetto è giurisdizione della Legazione di Bologna, e ciò lo so perchè accadendo qualche delitto nel castello e distretto suddetto, ho sempre veduto darsene parte al tribunale, o governatore di detto castello, dove che se il delitto succede nel Comune chiamato pure di Minerbio, il suo Massaro lo denuncia al tribunale della Legazione. Ed io medesimo ho in pratica questo, perchè la mia casa è dentro in giurisdizione, e per questo siamo sempre stati, e siamo sudditi della casa Isolani, ma ho poi gli altri miei beni fuori della giurisdizione nel comune di Minerbio, nei quali non vi è mai entrata a comandar la casa Isolani, ma sono sotto la Legazione e Reggimento di Bologna. E infatti li detti signori Isolani e loro maggiori hanno sempre esercitata giurisdizione, ed io ho veduto e ho inteso da' miei vecchi, ed è notorio che hanno sempre esercitato giurisdizione tanto civile che criminale in detto castello e distretto sopra i suoi abitanti, senza alcuna dipendenza del Reggimento: non ho mai veduto nè inteso che alcun ministro, L e officiale del Reggimento e Legazione abbiano esercitata giurisdizione alcuna con i sudditi del medesimo castello, salvo se non fosse stato, che in occasione di certa rissa, o lite, che fu tempo fa tra il signor Quaranta Isolani, e il sig.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Senator Segni, per la qual cosa dopo vennero molti sbirri, e Notaro nell' osteria, che allora era nella casa Gozzina fuori di giurisdizione, e se avessero fatto qualche cosa contro li sudditi, e fossero entrati sbirri in castello, questo io non lo so, perchè abbadavo alle cose ecc..... So bene però che dopo ho sempre veduto continuarsi le stesse cose che innanzi facevano, cioè a deputare sbirri, e governatore, o deputato per esercitare la giustizia, come anche per il mercato che sempre hanno fatto ogni mercoldi della settimana con l'esporre la bandiera con l'arma pontificia, e di casa Isolani; nel qual castello vi è la porta, che serve per entrare e uscire dal medesimo, le chiavi della quale vengono custodite da sudd. signori Co. Isolani padroni : e fra gli altri sbirri ed esecutori che hanno servito in d. castello, mi ricordo precisamente esser questi sempre stati posti dalli sigg. Co.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Isolani vecchi, un certo Zucchi, e un tale Mengoli per gli sbirri ed esecutori; e fra gli altri notari, o governatori, o vice governatore, un certo signor Cimati, e prima di lui il sig. Almerico Diolaiti, che adesso serve di vice-governatore, e prima di tutti questi il sig. Antonio Pedrini: dalli quali governatori si facevano le cause civili e criminali per li sigg. Conti Isolani, essendovi a tale effetto le carceri tanto in Rocca quanto in Castello; e di più mi ricordo io sin da ragazzo, che andavo con altri della mia età a giuocare intorno all' anella posta nel pilastro destinato a dar la corda, quale anella era quella dove tutti mi dicevano che si legava la corda...... so ancora che in tempo di sospetto di peste, e in tempo del contaggio delle bestie, come anche in occasione di guerra, quando li Tedeschi erano sul ferrarese, sempre è stato questo luogo e sua giurisdizione custodito e difeso d'ordine de' signori Conti Isolani padroni, e a loro spese, e da loro sì davano gli ordini, e si pubblicavano gli editti stampati, i quali si affigevano alla colonna del fornaro, nè vi entravano il Reggimento di Bologna nè la Legazione.....","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E di più posso dire che quando si facevano pubblicamente le funzioni in Chiesa, hanno sempre essi signori avuto il posto, come sogliono avere i superiori de' luoghi a loro soggetti, siccome nelle pubbliche preci in Chiesa si faceva sempre pregare per li padroni, cioè signori Conti Isolani..... depongo pure che i detti signori, come padroni, hanno fatto e fanno le esazioni o per risarcimento di strade, o per condotta di medico, o per altre cose secondo è occorso, e che essi hanno comandato ecc..... Le medesime ed altrettali cose vengono deposte da Girolamo Evangelisti e da Gio. Battista Mazzucchelli, estimoni esaminati: e poi sopra altri punti giuridici compariscono in giudizio Antonio Belzi, Giuseppe Filippini, Giovanni Prati, Girolamo Evangelisti chirurgo e barbiere, Domenico Facchini, e Alessandro Zamboni, tutti di Minerbio, asserenti a favore dei Conti Isolani. Inutile sarebbe citare i documenti presentati, e le ragioni degli avversari, chè sarei infinito.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nelle posizioni di questa gran causa, spaventa la quantità delle pergamene, degli altri scritti e delle stampe. Intanto ad onta di tutto questo, il Reggimento di Bologna il 24 agosto 1731 ottenne favorevole voto sopra una causa mossa da sola passione, e fu deciso in grado di ultimo appello che ai Conti Isolani non ispettavano quei diritti e giurisdizioni di cui erano in possesso quasi da quattro secoli senza che da nessuno venisser mai turbati nell'esercizio di que' doveri che come baroni di Minerbio esercitavano. Tuttavia essi non si acquetarono a questa definitiva sentenza, e fecero rimostranze al Pontefice Clemente XII, e si appellarono a lui.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questi institui una congregazione dei prelati Calcagnini, Mesmero, Merlino e Fortiguerra, presieduta dal Cardinal Riviera, i quali dopo lunghissimi esami decretarono, definirono e sentenziarono il 17 dicembre 1734 in favore del Reggimento di Bologna, a cui in avvenire il castel di Minerbio e suo distretto dovea essere soggetto e dipendente. (*) (*) Il compilatore di questa cronaca non intende di sostenere a spada tratta un diritto, in questa causa, a favor degl'Isolani, ma un fatto abba Alle ragioni dei Conti Isolani subentrò subito il Reggimento di Bologna, che cambio tosto la polizia interna, e tutto l'ordine delle cose passate fu sottoposto al Senato, il quale vi mandò, o deputò un massaro a presiedervi, a far le esazioni, e ad eseguir tutti gli ordini sovrani. In tale incontro furono aboliti tutti i privilegi feudali, e i Minerbiesi furono soggetti a tutte le imposte degli altri Comuni, e d'allora in poi seguirono sempre fino al 1796 a vivere in quella dipendenza pacifica, che fu solamente allora turbata e rotta dalle armi francesi quando vennero ad occupare questa nostra bella provincia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Prima però di passare a dare un cenno di questo gran fatto, che cambiò le teste e le sorti di tutti i popoli d'Europa, gioverà che aggiunga poche minuzie tratte dagli scritti del nostro Calindri. Egli dice che nel 1718 fu trovata in Minerbio una sepoltura antica in un prato dei signori Isolani che in una pietra cotta recava queste lettere : stanza manifesto. Egli crede bene notare che i Conti Isolani furono realmente spogliati delle ragioni feudali da quel medesimo Clemente VII che nel 1524 gli avea investiti, con un breve del 30 gennaio 1532 domandato e ottenuto dal Senato bolognese che asseriva essergli di troppo pregiudicevoli le tante concessioni feudali fatte dal detto Clemente a parecchi nobili bolognesi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma frattanto i Conti Isolani impetrarono dal suo successore Paolo III un altro breve in data 23 agosto 1535 ed esistente nel loro archivio col quale venivano loro confermate le giurisdizioni già concesse nel 1524 e col quale questo Pontefice revoca l'ultimo breve di Clemente spedito nel 1532 e ne incarica per l' esecuzione l'Arcivescovo Sipontino Gio. Maria del Monte governator di Bologna. Ma pare che tale esecuzione non venisse data al breve pontificio, o perchè fosse dato solamente ad potiorem cautelam, intantochè coll'altro del 1532 pareva non fosse revocata la loro giurisdizione, e non distruggesse la bolla d'investitura del 1524, o perchè gl' Isolani seguitarono già ad esercitare i loro diritti senza che il Reggimento di Bologna loro ostasse, o reclamasse, o s'ingerisse negli atti giurisdizionali che qui si esercitavano.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Solamente dopo due secoli di assenso a tutto ciò per parte del Senato, si tentò di soverchiarli, distruggendo un diritto acquistato se non dai diplomi, sentenze e bolle in loro favore, almeno dalla consuetudine, e dalla prescrizione; e se ne menò compita vittoria. 6 VIRI P. R. I.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","(*) Lascierò agli archeologi l'interpretazione di questo monumento, chè a me non basta l'animo di conoscerlo. Scrive poi che in tutto il castello e sobborghi, alla metà del secolo scorso v' erano 145 famiglie, e in campagna 297. Le anime del Castello e sobborghi erano in tutto 712 e nella campagna 2314, che in tutto sommavano a 3026.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Artieri di Minerbio. Falegnami N. 11. Fabbri N. 5.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Muratori N. 50. Calzolari N. 6. Cordari N. 2.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Archibugieri N. 2. Osterie N. 2. Beccari N. 2.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Chirurghi N. 4. Medici N. 1. Maestri di Scuola N. 2.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Organisti N. 1. Staderaio ingegnoso maestro Sante Nannetti. Bottegari N. 12.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Spezieria e drogheria Ν. 1 (87). Noterò ancora come nel 1782 sugli ultimi giorni di maggio, passò per mezzo a Minerbio l'illustre pellegrino Apostolico Pio Papa VI, reduce dalla capitale di Vienna. Immenso popolo stava sul piazzale della Chiesa, credendo che egli vi si fermasse.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'avrebbe fatto alle istanze che gliene porse il buon Arciprete Felice Salvi, se uno de' Cardinali che lo accompagnavano non lo avesse sollecitato a proseguire il viaggio pel tempo minaccioso di pioggia. Nondimeno benedi all'affollato popolo. E fermatosi alquanti minuti alla posta che in allora vi era sulla piazza grande, ricevette supplica da una famiglia minerbiese che chiedeva grazia per un parente fuoruscito, e la grazia venne segnata.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Indi proseguì il suo viaggio verso la sua capitale. Ora, poche parole di qualche distinto personaggio minerbiese che lasciò esimia fama di sè. (*) Un mio amico interpretò questa iscrizione così: Centum Viri Proprio Relicto Incolatu.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fabrazzi Petronio nato in Minerbio, dottore in Filosofia e Medicina, scrisse un Diario delle cose accadute al suo tempo tanto in Bologna che nel Contado dall'anno 1585 al 1616. Questo autografo esiste in parte nella Biblioteca Pontificia. Boldrini Tommaso, dottor teologo collegiato, rettore alla Chiesa di Minerbio, fu dapprima scelto a maestro dei casi di coscienza, e teologo nella collegiata di Cento, nominatovi da quel Capitolo, dietro il testamento del dottor Biagio Monari, morto nel 1603 con un assegno di scudi 60 annui (88).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Scrisse il Boldrini due orazioni funerarie; l'una in morte di Enea Vizzani, l'altra di Daniele Meloni Vic. Generale delle Grazie. La prima è latina, in data del 1602, l'altra è italiana, in data del 1605. La prima di tali orazioni è manuscritta, e la seconda stampata.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'Alidosi e il Fantuzzi scrissero di lui. Si opina che egli sia nativo di Minerbio (89.) Fabrucci Fabio di Minerbio, scrisse una Cronaca in lingua latina della B.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","V. del Baracano, e la pubblicò sotto il nome di suor Maria Gregoria Malvezzi monaca nel monistero di S. Omobono. Questa Cronaca fu accresciuta da Lucio Castellani l'anno 1621, e l'autografo esisteva presso il Conte Gio. Fantuzzi (90).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sgargi Francesco di Minerbio, fu dilettante di musica ed accademico filarmonico, e lavoratore prestantissimo d'organi. Scrisse un' operetta sopra la Viola da sei e sette corde, dedicata al Senatore Co. Cornelio Pepoli (91).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fu questo Sgargi che fabbricò il grande organo che si aveva in questa chiesa parocchiale, e gliene fece dono nel 1746 come si legge nell'istrumento di donazione (92) e nella seguente iscrizione che vedevasi incavata nella sua cassa di legno. per cui ottennero dall' Arciprete Morelli con decreto del Vic. generale Monsignor Francesco Cottogni, il privilegio che uno di detta famiglia avesse in perpetuo il diritto di suonarlo, e l'onore in perpetuo di aver sempre il priorato della B. V. della Cintura.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Giuseppe Bolognesi nacque a Minerbio di distinta famiglia il 10 maggio 1665. Si rese sacerdote, e studiando il diritto ne ottenne laurea con molta lode. Nell' anno 1697 venne aggregato al Collegio dei giudici ed avvocati della città di Bologna; lesse con applauso nel nostro Archiginnasio giurisprudenza civile, coll'annuo assegno di lire bolognesi dugento, per decreto del Senato 7 luglio 1700.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Divenne Arciprete della sua patria (28 maggio 1701). Beneficó la sua terra e la sua chiesa, lasciando le sue rendite per dotare ogni anno tre giovanette di Minerbio, coll'assegno di lire cento per ciascheduna, e il rimanente della sua eredità in benefizio della fabbrica della Chiesa. Mori in Bologna nel 1732.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Preti D. Lodovico, nacque in Minerbio il 16 agosto 1727. » Fu un piissimo sacerdote ed un elegantissimo del pari che eloquente scrittore. Per molti anni ebbe impiego di minutante nella Segreteria di Stato a Roma.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Al cader dell'età, entro nella congregazione dell' Oratorio, e vesti l'abito di Filippino il 2 luglio 1779, ma uscitone dopo sedici mesi, andò segretario presso nobile famiglia di Bologna, dove mori il giorno 1 marzo 1810. Abbiamo di lui una raccolta di Orazioni e ragionamenti sacri in tre parti, stampata a Venezia nell'anno 1802, ed un volume di terse lettere famigliari impresse da Lelio dalla Volpe in Bologna nel 1786. Crediamo per certo che siano di lui alcune pie meditazioni, da servire pei sacerdoti in preparazione e ringraziamento per la S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Messa, che portano lo stesso titolo della celebre operetta del Dottor Dal Monte - Gesis al cuore del Sacerdote. Divotissimo del Cuore adorabile di Gesù, fu molto sollecito di promuoverne il culto, e ne raccolse i panegirici de' più celebri oratori, che voleva stampare in due parti. Solamente la prima vide la luce in Roma l'anno 1768, dedicata alla Santità di Papa Clemente XIII.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tradusse ancor molte cose dal francese, e fra le quali l'opera del Sevoy, iragionamenti di Para sulla religione, e la vita della venerabile suor Maria Alacoque » (93). A queste notizie biografiche, aggiugnerò che il Preti in età giovanile fu uno de' segretari del Senato di Bologna, e poi segretario di Nunziatura a Vienna presso Monsignor Borromeo. Scrisse eccellenti poesie, come ne fanno fede le vecchie nostre raccolte.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ebbe carteggio coi più distinti e letterati personaggi del suo secolo, e mori l'anno suddetto, sotto la parocchia di S. Maria de' Servi in Bologna. Gian Paolo Zamboni nacque in Minerbio il 6 luglio 1753 da una famiglia delle più antiche del paese.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Si rese sacerdote esemplarissimo, e fu insigne fabbricatore di organi. Quello che trovasi nella cappella dei Conti Vittori è di lui opera, terminata nel 1797. Basterebbe questa a dimostrare quanto riuscisse valente.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fu uomo di non comune dottrina da meritare la stima di tutti. Nel 1781 fu eletto Arciprete alla terra di Molinella, ove rinnovò tutto il tempio parocchiale e lo ridusse a quella eleganza che oggi si vede. Ebbe a soffrire non poco nelle nuove peripezie del 1796, per cui, compianto da tutti, mori di do.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","lore il 9 gennaro 1800 nella fresca età di anni quarantasette. Giuseppe Monari insigne professore di arti meccaniche. Fu opera sua l'orologio posto nella sagrestia della nostra Chiesa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Morì il 24 settembre 1825 (94). Di lui ne parla con molto onore la Gazzetta di Bologna N. 80, 3 ottobre 1825. Antonio Maria Bragaglia, di onorata famiglia, nacque in Minerbio il 27 ottobre 1798.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fin da piccolo, dimostrò molta inclinazione allo studio e alla pietà. Applicò alle belle lettere e alla filosofia in Bologna, e studio con somma lode il diritto in quella Università ove riportò i diplomi di bacelliere nel 1820, e quello di licenziato nel 1821. Ottenuti questi gradi, si recò a Roma, ove in quell' Archiginnasio fu laureato in ragione civile e canonica.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1824 fu ascritto all'albo degli avvocati della romana curia con decreto di Mons. Isoard. decano della sacra Rota.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ivi imparò egregiamente l'ebraico sotto il professore Iacopo De Dominicis, e fu ascritto ai secreti della sacra Rota, e per quattro anni applicò alle cause di quel Tribunale. Nel 1831 venne giudice di prima istanza in Bologna. Nel 1834 Gregorio XVI, avuta piena cognizione della sua integrità e dottrina, con onorifico breve lo creò Cavaliere dello Speron d'oro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Oltre alle laboriose cure de' suoi doveri nell' amministrazione della giustizia, si disimpegnava anche di quelle ricerche che a lui facevano chiarissimi personaggi. Anche i capitani rettori della repubblica di s. Marino (1835) si rivolsero a lui per avere i suoi consigli in cause di pertinenza ai loro tribunali. Nel febbraio del 1838 fu nominato dalla Secreteria di Stato giudice di Appello.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fu membro del consiglio Comunale di Bologna. Godè la confidenza, ed ebbe chiaro carteggio cogli E.mi Cardinali Albani, Spinola, Macchi, Alberghini, Vannicelli, Spada, e Bernetti, e con altri personaggi chiarissimi per sapere e per cospicue dignità. Fece nel suo soggiorno in Roma una bella raccolta di lettere autografe di parecchi uomini canonizzati dalla Chiesa, e di altri celeberrimi personaggi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Mori in Bologna nella fresca età di anni 44 il 9 decembre 1842 sotto la parocchia di san Martino Maggiore. Nei pochi e miserabili avanzi delle memorie di questo archivio parocchiale rilevasi che a quando a quando sommi oratori sono venuti in Minerbio ad annunziare la divina parola. E per tacer di molti, basterà accennare l'uno e l'altro Paolo Segneri, un Girolamo Bassani, un Giovanni Andrea Lavagna, e il B.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Padre Leonardo da Porto Maurizio che nel 1745 vi diede una Missione, che non bastando la chiesa a contenere il popolo, fu necessario predicare nel gran prato dei signori Isola ni Fece quivi, scrive l'autore della sua vita, molte Missiosioni e prediche, e facendole in Minerbio, vi assisterono due Eminentissimi Cardinali, cioè Doria Legato di Bologna, e Crescenzi Legato e poi Arcivescovo di Ferrara, i quali essendo venuti alla processione di penitenza, che vi si fece, recarono colla loro pietà grandissima edificazione a tutto il numeroso popolo, che vi era concorso. Avendo egli raccomandato in una predica di quei giorni che si accompagnasse colla maggior pompa e decoro possibile Gesù Sacramentato, allorchè si dovesse portare agl'infermi, occorse appunto in una di quelle mattine di doverlo portare alla casuccia di un poveretto infermo che stava da mezzo miglio lontano dalla Chiesa. Subito che ne fu dato il segno colla campana, concorse in gran numero la gente, e la maggior parte con lumi per accompagnare il Venerabile.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","V' intervennero ancora i due surriferiti Eminentissimi Cardinali, che dopo aver fatto tutto quel lungo tratto di strada, e dopo che l'infermo ebbe ricevuto la Comunione, restarono per qualche tempo in quella povera casa (95), consolando gli abitanti di essa, e lo stesso infermo che poco dopo mori (96). — Ma eccomi al troppo famoso anno 1796, epoca tanto lagrimevole dell' invasione francese in Italia, e della più estesa invasione che la Francia allora sedicente amica nostra, operasse nella Penisola, che dall' Alpi all' estrema Sicilia si distende fra i due mari. Anno famoso piucchè altri sarà sempre que- sto nelle storie di Bologna, perchè in esso questa città si trasmutò ad inusata esistenza, e prese quell'indole vaga ed irrequieta che forse mai per lo addietro non ebbe (97).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Non mi occuperò neppure ad accennare una piccola parte delle strane vicende, e dei cambiamenti tanti che l'un dietro l'altro si succedevano, le novità, le briachezze, le tante fogge di governo, gl'inganni, i soprusi di forza, i rubamenti, le soppressioni di chiese e di conventi, l' alienazione delle proprietà, la distruzione di ogni ordine antico, i patiboli, la libertà matta, e quelle infinite gherminelle usate dai potenti arrivati, dai furbi, dai ladri per lacerare l' Italia, per istraziarla e renderla cadavere sbranato e palpitante. La sua sorte fu comune a tutte le altre città, e non vi fu terricciuola che non sentisse i pubblici pesi e le angherie tante infinite, che vennero a tutti imposte. La Massaria di Minerbio che già » Sotto il vessillo delle sante chiavi » e più anticamente sotto la dipendenza de' suoi baroni non avea mai conosciuto tante stranezze e balzelli, si vide ben presto oppressa dalla violenza, e costretta a portar quel giogo cui le nuove dottrine e i desideri sfrenati di tanti italiani degeneri avevano generato.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Prevalendo però in Bologna la democrazia, poichè il nuovo e temuto conquistatore dichiarò cessata in quella città la dominazione del Pontefice, venne creata una repubblica che cispadana fu nominata, composta di Bolognesi, di Ferraresi, di Modonesi e Reggiani, tutta modellata sull' esempio della francese. Allora qui in Minerbio venne piantato quell' albero funesto che nello indicare ai popoli una certa libertà, preparava invece alla di lui ombra le più dure catene. E ben se n' avvidero i Minerbiesi quando tra poco venne spogliato dei tanti vasi preziosi il loro tempio, impedita ogni pubblica funzione di chiesa, sospeso il suono dei sacri bronzi, e quando contribuzioni importabili di uomini e di denaro furono imposte al nuovo comune, e vennero soppresse le antiche confraternite, e demaniate le loro chiese, i beni, ed ogni sacro arredo, e quando perfino il SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Viatico senza concorso di fedeli, senza suono di campane, e senza lumi, ma in una saccoccia, come un minuzzolo di pane profano, si dovea recare a coloro che già si stavano sull' orlo dell'eternità (98). Ma basta di questo. In mezzo a tante peripezie, e a tanti cambiamenti di cose, questo comune fu sempre risguardato dai nuovi dominanti come un luogo centrale pel governo i cui pubblici uffizi furono qui collocati, sia per la giudicatura, sia pel censo, e stabilendovi una Cancelleria Censuaria, siccome capoluogo distrettuale, con un giudice di pace.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In cotali epoche divenne Minerbio di tale importanza pel concorso dei forestieri che traevano ai Tribunali per le loro cause civili e criminali, che moltissimo utile ne veniva ai terrieri: perchè in quei giorni si trovavano soggette a questo distretto le parocchie di Altedo, di Saletto, di Baricella, di Cà de' Fabbri, di Lovoleto, di Sabiuno di Piano, di Viadagola, di Capo di Fiume, di Triario, di Cazzano, di Malalbergo a destra di Reno con Pegola, san Marino, Soverzano Molinella bolognese con s. Croce di Marmorto, e frazioni argentane alla destra del Primaro; i quali paesi e borgate stettero soggette a Minerbio fino al nuovo ordine di cose che venne istituito al cessare della dominazione francese in Italia. Anzi nei nuovi riparti emanati dal governo pontificio che era entrato ne' suoi dominii tra l' esultanza di tutta Europa, fu dichiarato questo paese sede di un governatore, e venne a tale residenza il Marchese Bernardo Zacchia, ora Prelato di S. S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma dopo due anni, e nel nuovo riordinamento dei Capi-luoghi, fu soppresso il governatorato di Minerbio non senza lieve nostro danno, e segregatisi da questi parecchi comuni, fu Minerbio assoggettato al governo di Budrio, ove passarono i nostri archivi municipali non meno, e venne poscia nominato Capo-luogo di comune colla presidenza di un Gonfaloniere, che poi venne chiamato Priore, avendo uniti due miserabili appodiati, Triario e Cà de' Fabbri, i quali con Minerbio formano oggi un Comune di sette mila, o poco più, anime. Appena i Minerbiesi poterono assaggiare di conserto cogli altri Comuni i frutti della pace che già ristabilivasi per tutta Europa, non mancarono di condur l'ordine nel loro paese, di abbellirne le abitazioni, d' innalzarvi nuovi fabbricati, e di accrescervi il loro commercio, divenendo per questo, e pei mercati settimanali uno dei primari luoghi di questa provincia. Ha la sua fiera tutti gli anni nella metà di agosto, che dura per tre giorni; e i grandi mercati di maggio e giugno traggono molta gente dalle terre vicine e lontane a contrattar di bestie, di merci, di commestibili, e di ogni altra cosa necessaria agli usi della vita.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Già da parecchi anni a spese del Comune fu acciottolata tutta la strada che dalla torre dell' orologio conduce fin oltre la piazza della Chiesa, e cedendo i Conti Isolani quel sentieruolo rasente le siepi dei prati, e la strada medesima, fu rifatto dal Comune a comodo dei pedoni, ed è ombreggiato da alberi di alto fusto, che nell'impedire i calori del sole, non lo lascian però sempre buono, e tolgono in gran parte le più belle prospettive del paese. Nei sobborghi vi sono tre caffè, parecchie locande dentro e fuori del Castello, due farmacie, e molte altre botteghe per tutto ciò che è necessario ai terrieri, e a chiunque altro dei vicini paesi viene a fare le sue provviste. Il Comune tiene a' suoi stipendi un segretario con un aggiunto, un computista, un cursore, un pedone per la posta, e un dispensatore delle lettere.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Stipendia altresì un medico pei poveri ai quali provvede anche le medicine. V'hanno tre maestri per le scuole elementari, ed un quarto pei principi di grammatica latina, stipendiati anch'essi col denaro del popolo. Stipendia pure un maestro di musica per insegnare alla gioventù i più bei concerti, che tutti con abito uniforme, e spada al fianco, si recano alle funzioni civili ed ecclesiastiche: e tale istituzione permessa ed approvata da tutti i passati governi, venne fatta dal nostro sacerdote Don Giuseppe Rossi da oltre a un mezzo secolo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ai tempi del Calindri vi aveva anche il teatro, ed ora non v'ha: forse tanto meglio per noi. Una fonderia di metalli v' ha altresì fra noi, diretta da Leonardo Massarenti e suoi fratelli. Qui ogni più elegante lavoro fuso e lavorato in ottone, in bronzo, o in altro metallo esce da questa officina.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ogni maniera di musicali strumenti viene eseguita con tutta maestria e ne va per tutta Europa. Orologi, candelieri, lampade, balaustrate per le chiese, ed ogni guisa di lavoro pei palazzi, e pei parchi vengono a loro commessi. Armi da fuoco e da taglio, con brandi di egregio lavoro: tutto in una parola si eseguisce da codestoro; e il notissimo cancello della balaustrata di questa chiesa ha già riscosso l' ammirazione di quanti egregi artefici s' incontrarono di vederlo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1840 venne d' alquanto rialzata la torre dell' orologio posta a cavaliere delle antiche muraglie della porta del Castello. Un' antica torricella posta su quegli avanzi con una campana ed un orologio indicavano le ore ai castellani. In tale anno il signor Conte Gaetano Isolani la rialzò di un terzo di più, vi fece dipingere due mostre, una volta al Castello, l'altra alla piazza, e sopra in un bel lavoro di ferro vi fece porre due sonore campane, e a perpetuarne la memoria fece incidere nel macigno del piedistallo questa iscrizione: CAJETANUS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ISOLANI. COMES REFICIENDUM. AMPLIANDUMQUE CURAVIT A.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","S. MDCCCXL Dovrei anche far parola 'di una antica casa denominata Palazzi rossi (*), posta sulla strada di Savena vecchia di sopra. Dessa era tutta dipinta nelle stanze da egregi pennelli da oltre (*) Si chiama questo luogo Palazzi rossi perchè in antico rimpetto a quello che è rimasto, ve n'era un'altra sulla destra sponda di Savena. Se ne vedono anch' oggi i vestigi nei molti ruderi rimasti in mezzo ad una vasta possessione, proprietà del signor Conte Artus Talon.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","a due secoli. Ma per quella febbre di moda, chiamata biancomania, venne quasi interamente da parecchi anni coperta di calce, e quei pochi avanzi che vi rimasero sono totalmente ruinati. Quella casa coi fondi d' intorno costituiscono una grassa prebenda canonicale nella metropolitana di Bologna, instituita dal chiarissimo Conte Alamanno Isolani (1807) col giuspatronato alla sua famiglia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Canonici che n' ebbero il possesso sono i seguenti: Conte Ercole Isolani che lo rinunzio, professor D. Giuseppe Zama Mellini che anch' egli lo rinunzió, professor D. Giuseppe Osti che lo rinunziò per avere la prebenda della Prevostura in detta metropolitana.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'attuale canonico è il Conte Alessandro Savioli ex canonico del SS. Salvatore (99). In fondo al Castello sulla Via Larga vi ha un altro gran fabbricato, già appartenente all' Ospital della Morte, ora proprietà dei signori Visconti Talon.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di rimarchevole non altro si nota che avanzi di pregevoli pitture nelle soffitte, ora tutte affumicate e guaste si sconciamente, da non lasciarti scorgere che cosa ti dimostrassero. È segnato al numero civico 83. Principi e cavalieri di alta rinomanza a quando a quando sono venuti a godere di questo luogo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nell' ottobre del 1791 Monsignor Tiburzio Cortesi Vescovo di Modena amico e parente dei Conti Isolani trasse a questo Castello a villeggiarvi. Col permesso dell' Eminentissimo Cardinale Giovannetti, amministrò per più giorni il Sacramento della Confirmazione, come rilevasi dai libri di questo Archivio parocchiale. Avendo il fu Visconte Generale Talon acquistato molti beni in Minerbio, e traendo qui a dimorare in un elegante casino per vivervi in pace lunge dai rumori della irrequieta Parigi, ebbe in più incontri molte visite principesche.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Noterò come nel 1838 vi venne S. A. R. la Duchessa di Berry, nel 1846 il serenissimo Conte di Chambord con l' Altezza R. di Maria Teresa d' Austria Este, sua sposa, e altri principi tedeschi e russi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1851 si recò a visitare l' Immagine miracolosa della Addolorata l'Eminentissimo Cardinale Vannicelli Arcivescovo di Ferrara, e in altre circostanze altri Cardinali e Prelati, e insigni personaggi. Noterò per ultimo l' ubertosità di questi terreni, e come sieno feraci per quanto si può desiderare. La canepa si coltiva col miglior successo, ed è un de' prodotti più importanti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il frumento dà generalmente il dieci per corba anche nei luoghi più incolti. Il grano turco è un prodotto che poco si cura, solo per averne altri di maggiore importanza. I vini che sono in quantità, eccetto da due anni per la troppo nota malattia delle viti, non sono però da mettersi fra i più rinomati del bolognese; piacciono però abbastanza a quanto si conosce dal loro smercio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Le canape si lavorano in paese, ove una gran parte dei castellani traggono il loro sostentamento. Le donne povere attendono al telaio. Muratori, falegnami, fabbro-ferrai, sarti, magnani, tintori, calzolari, barbieri, merciai, e cento rivenduglioli, e facchini vivono a giornate col prezzo dei loro sudori.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","D'altro non parlerò per lasciare a chi n' ha voglia l' occupazione di scrivere sui tempi presenti, e di quanto è avvenuto fino alla metà di questo secolo. Serbi Iddio a questa terra un migliore avvenire, e la colmi delle sue benedizioni. : XXXXXXXX XXXXX PARTE SECONDA GIOVANNI BATTISTA PAROCCIA ARCIPRETALE E VICARIATO IN MINERBIO La fede del cristianesimo, fu, non v'ha dubbio, predicata fin dai tempi apostolici in queste contrade (100).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","S. Apollinare primo Vescovo di Ravenna spedito da Roma dall'apostolo san Pietro, venne a distruggere l'orgoglio e la superstizione dell'idolatria inalberando per tutto il vessillo della Redenzione. Al grande cambiamento universale che avveniva nel predicare una nuova legge con tutte le impronte della divina carità, non dovettero mancare queste genti di riscuotersi dal giogo di Satana, e abbracciare la religione verace. È un segno non dubbio dell' antichità della religione in queste parti, l'aver preso i popoli a loro protettori quei primi eroi del cristianesimo, che coi loro prodigi, colle loro azioni e coi loro martirii illustrarono le prime pagine delle storie ecclesiastiche, e si resero celebri per santità in tutto il mondo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E dirò io che Minerbio, se pure era abitato in quei primi tempi dell' êra cristiana, fosse degli ultimi ad abbracciare la nuova fede, o non dovrò dire piuttosto che fu de' primi? Se ne mancano le prove per questi argomenti, questa certo non mancherà, che egli naque cattolico dacchè si conosce, perchè di cattolici fu popolato, quando scrissi che le lombarde genti furono i primi che venissero ad abitar queste terre, e diboscandole per ogni parte, culte e feraci le resero per ogni guisa d'industrie, e di miglioramenti. Con tutto questo però non posso dire che quel primo popolo che fino dal 1231 venne a dar forma a questa terra si fosse edificato qualche cappella, e avesse un sacerdote proprio che lo assistesse degli aiuti spirituali.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Pare più certo che questi nuovi abitanti fossero dipendenti dall' Arciprete di san Giovanni in Triario, antichissima chiesa collegiata e piviere di questa diocesi, e che a quel tempio uffiziato allora da una corporazione di canonici (101) si recassero per le cose spirituali queste nuove genti, e ne avessero assistenza e conforto. Su questo dubbio incamminandomi a tempi meno remoti in cui i signori Isolani divennero padroni di questo vasto territorio, allora ragionerò per un momento con qualche minore difficoltà. In ogni Castello che ne' bassi tempi s' innalzava dai signorotti d'Italia, si aveva il pio costume di unire alla porta, o torre che ne difendea l'ingresso una qualche cappelletta dedicata alla Vergine, o a quel santo che i signori, e le genti del luogo si erano preso per avvocato.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ciò si ammira tuttora in quegli avanzi che ne rimasero; perchè ove sorgono di quelle antiche moli che il tempo non potè giugnere a distruggere, si vedono sotto agli archi le più antiche e devote immagini tutte adorne di tavole votive, e per lo più ai loro piedi avendo l' effigie di quei signori che le rendevano custodi e proteggitrici dei loro castelli. Perciò che questo castello potè, come notai, aver vita circa il 1320, o poco più oltre, dovette anch'esso avere la sua cappella, come già dovunque si costumava. Non è presumibile che in un forte e ben munito ridotto non vi avesse luogo in quei giorni di tanta fede e pietà, una chiesuola qualsiasi in cui il popolo attendesse a' suoi religiosi doveri.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Potrei dunque dire che la cappellina tanto antica che trovasi annesso alla porta del castello, fosse appunto la prima che qui venisse edificata, in cui raccogliersi potessero quelle genti industri ed agguerrite. Ma di tale cappella appunto, denominata di S. Maria Annunziata del ponte, con ogni diffusione parlerò a suo luogo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ora è da ricercarsi della chiesa principale eretta in parocchia: e per procedere con ordine rimonterò alla sua prima istituzione coi documenti alla mano. Per altro non si dovrà tacere che la Pieve di san Giovanni in Triario avea giurisdizione anche prima del 1378 sul territorio di Minerbio, ed avea soggette alcune cappelle che in esso trovavansi; cioè quella di san Teodoro di Minerbio, i cui beni, poichè venne demolita, furono uniti all' altro oratorio, oggi esistente ma profanato, della SS. Trinità appellato di Calendone, o Calcadona; e quella di san Biagio, di cui non si ha nessuna notizia, e quella finalmente di s.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria del Ponte di Minerbio, tutte soggette a san Giovanni in Triario (102). Domenico o Mengolo di lacopo I Isolani, che viveva nell'anno 1369, e fu l'ultimo di sua carriera mortale, vedendo che nei vasti possedimenti che teneva in Minerbio e ne' suoi contorni eravi cresciuta la popolazione oltre ogni dire, tutti allettati dalla feracità del suolo, e dalla salubrità dell'aria, e più dal suo paterno governo, onde li reggeva, a dimorarvi; prima di chiudere gli occhi a questa valle di lagrime, volle provvedere al riposo eterno dell' anima sua, ed al bene spirituale di questo popolo. Perciò nell' anno suddetto 1369 ai 15 di giugno volle dettare il suo testamento, col quale tra gli altri legati, dispone e comanda che il di lui figlio ed erede Giovanni, entro quattro anni, da che sarà seguita la sua morte, faccia fabbricare in Minerbio per l' anima sua e degli ascendenti e discendenti suoi una chiesa sotto quel titolo che dichiarerà per mezzo de' suoi commissari.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ordino che in tale chiesa si ponesse un altare, e che in tale fabbrica ed altare si spendessero dugento lire bolognesi, e che dal suo erede, e dagli eredi di questo in infinito si nominasse un sacerdote, il quale in perpetuo dovesse restare ed abitare nella detta nuova chiesa, e che in tutti quanti i giorni sul detto altare fosse obbligato di celebrare la Messa per l'anima sua, e de' suoi, incaricandone espressamente l'erede, e gravandone la coscienza di tutti quelli cui spetterà l' aver parte in questa sua disposizione. E perchè il sacerdote che verrà nominato a tal ministero abbia i mezzi da vivere, ordina a tutti gli eredi che venga provveduto a titolo di legato in perpetuo, di danaro, di vino, di furmento, e di altre cose mobili e necessarie al suo sostentamento per la somma ogni anno di lire cinquanta bolognesi (103). Avvenuta la morte di Mengolo Isolani, passarono quasi tre anni prima che si venisse alla costruzione del nuovo tempio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Solo il 14 novembre del 1372 si vede che Bernardo Buonavalle Vescovo di Bologna e principe, intesa l'ultima volontà di Mengolo e le istanze di Giovanni Isolani suo figlio, ed uno dei di lui commissari, concede licenza che si venga all' innalzamento di questo tempio (104). E nel 1373 ai 14 decembre, questa chiesa venne benedetta sotto il titolo di san Giovanni Battista dal Vescovo di Bologna, per riposo dell' anima di Domenico, detto Mengolo degl'Isolani (105). Compiuta che fu questa fabbrica di cui parlerò più oltre, secondo la volontà del testatore, si dovette venire alla nomina del suo primo paroco.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","GUGLIELMO, si sa che fu il primo rettore alla chiesa di Minerbio (106); ma mancano tutti gli atti che risguardano la sua nomina, accettazione, e possesso che ottenne. Si sa che egli morì ai 4 novembre 1417 e gli successe FRANCESCO AGOSTINO quondam VINCENZO DE VALSENERA della diocesi di Reggio, secondo rettor paroco, il quale per la morte di Guglielmo fu presentato da Lodovico Isolani compadrone, e diedegli il possesso D. Antonio Michaeli Arciprete di san Giovanni in Triario nel cui piviere era posta la nuova parocchia di Minerbio (107). ZENASIO DE ALEMANIA, terzo paroco a Minerbio, successe a Francesco de Valsenera; ma di questo paroco tedesco mancano gli atti di sua investitura.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Si sa che il 17 maggio del 1458 rinunzio liberamente alla chiesa di Minerbio, e si recò a reggere la parocchia di Castel de' Britti nella collina bolognese, e gli successe D. MANZO DE VENETIIS che fu il quarto paroco. Anche questi dopo un brevissimo possesso la rinunziò.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","NICOLO' di GIACOMO di BOEMIA (108), quinto rettor paroco a Minerbio. Questi fu da Domenico Maria del fu Giovanni Isolani presentato al Vicario Generale di Bologna, Don Martino da Pistoia, nel 1458 che ne accettò la nomina, e col consenso dell' Arciprete di san Giovanni in Triario, gli diede l' amministrazione della chiesa di Minerbio (109) e venne poi confermato rettore di detta chiesa dietro nuova presentazione fatta da Nicolò figlio di Agostino Isolani il 4 gennaro 1459 per sentenza del detto Vicario Generale. Ma il 21 aprile del detto anno fece libera rinunzia della sua chiesa in mano del suddetto Vicario, e gli successe PIETRO del fu GIACOMO DE MAIS di CREMONA, sesto paroco a Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questi venne presentato al suddetto Vicario Generale D. Martino da Pistoia, da Domenico Maria, e Nicolò Isolani, e da ser Rufino de Rufinis del fu nobile Agostino Isolani, tutti compadroni, e il detto Vicario, avuta fede della persona e dei costumi del detto Pietro, lo ammise alla cura parocchiale il 27 aprile dell' anno 1459 (110). ANTONIO DE AQUILA, settimo paroco a Minerbio, di cui non si hanno gli atti di nomina, presentazione, investitura, successe a Pietro de Mais, e rinunziò liberamente alla sua chiesa il 29 decembre del 1469 (111).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","GIOVANNI BATTISTA di CRISTOFORO DE COSSIS, alias DE SCUTELLIS della diocesi di Bologna successe al rettore Antonio de Aquila, e fu l'ottavo paroco di Minerbio. Da Lodovico Manzoli dottore e sostituto del Vicario Generale, il 29 decembre del 1469 venne accettata la sua nomina, fattagli con solenne mandato da ser Graziano de Grassis notaro, e causidico dei signori Isolani, compadroni, e fu investito della chiesa colle solite formalità (112), e poi liberamente la rinunziò il 18 giugno 1471. D. MATTEO...... DE VENETIIS nono rettore al benefizio di Minerbio, dietro libera rinunzia di Giovanni de Cossis venne instituito paroco di questa chiesa dal canonico di Bologna Vicario Generale e dottore Alessandro de Longaris, che poi nel suddetto giorno 18 giugno venne confermato dai nobili compadroni Domenico Maria, e Pietro Isolani (113).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PIETRO del fu FRANCESCO DE PATRIA DE RAZOLO, diocesi di Brescia, decimo paroco di Minerbio. Questi era dapprima Arciprete a s. Maria di Panzano nella diocesi, allora, di Modena, e ottenne la chiesa di Minerbio col consenso di Domenico Maria Isolani, anche a nome di Giacomo, e degli altri suoi parenti il 13 gennaro 1473 dietro libera rinunzia di D. Matteo..... de Venetiis, fatta li 11 settembre 1472 (114).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","NICOLO' di DOMENICO DE BRUNELLIS alias DE BENE, chierico bolognese, undecimo paroco di Minerbio. Vacato questo benefizio parocchiale per morte di Don Pietro de patria de Razolo, venne presentato dal protonotario apostolico Andrea Galeazzo Bentivoglio dietro compromesso (115) fattogli dai compadroni Isolani per una sola volta. E siccome gli mancava l'età per possedere un benefizio curato, venne in ciò dispensato dal Pontefice Alessandro VII con breve del 12 maggio 1493 inserito nella bolla d'investitura, dalla quale risulta l'obbligo che gli venne imposto di prendersi un coadiutore per l' amministrazione della chiesa, e ne fu investito da Bernardino de Vignonibus Vicario Generale del Cardinale Giuliano della Rovere Vescovo di Bologna 2 giugno 1493.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","NICOLO' DE MONTIBUS, alias de Monte Sassolo di Reggio era rettore della chiesa di Minerbio nel 1545. Di questo paroco mancano tutti gli atti. Fu il dodicesimo rettore di quel benefizio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","GIOVANNI ISOLANI, decimo terzo rettore alla parocchia di Minerbio, fu nominato a quel benefizio dal Pontefice Paolo III dietro libera rinunzia di Nicolò de Montibus, e ottenne la Bolla da Papa Paolo IV, 7 giugno 1555, e ne prese formale possesso il 21 maggio dell'anno 1556 (116). ERCOLE ISOLANI che era succeduto a Giovanni nel benefizio parocchiale di Minerbio, ne fu il quarto decimo rettore, e lo rinunziò liberamente nelle mani del Pontefice Pio IV per procura fatta al cherico Serafino Razalia, e il papa nominò di sua autorità il cherico Feretrano GIOVANNI ANDREA SARTORI in quinto decimo rettore, fulminando scomunica a chi gli avesse impedito il possesso di quella chiesa, e commise l'esecuzione delle lettere apostoliche a Leone de Lianoris canonico e Vicario Generale di Bologna, e il Sartori prese possesso per mezzo di Don Adamo del Prato Vicario perpetuo della parocchia di Minerbio, il 6 aprile 1564 (117). STEFANO DE SARTIS bolognese decimo sesto paroco di Minerbio, fu dapprima famigliare in Roma del Cardinale Facchinetti bolognese che divenne papa il 29 ottobre 1591 col nome di Innocenzo IX (118); dietro la morte del rettore Sartori il 27 febbraro 1604 fu dai conti Rodolfo ed Antonio Isolani presentato al Vicario Generale Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Francesco Leone, e fu messo in possesso della parocchia con bolla del Cardinale Paleotti il 13 maggio 1604. Nell' Archivio Isolani fra tutti questi autentici documenti si trova anche una bolla di Paolo V in data del 13 febbraro 1607 con la quale grava il benefizio parocchiale di Minerbio della pensione di scudi 200 a favore del Conte Giovanni Isolani. D. TOMMASO BOLDRINI dottore e maestro in Teologia, decimo settimo rettore alla chiesa di Minerbio, per morte di Don Stefano de Sartis fu presentato dal signor Filippo Scappi con mandato di procura del Conte e Gonfalonier di giustizia Rodolfo Isolani, e nominato paroco dal Pontefice Paolo V con bolla data in Roma apud S. Marcum anno Incarnationis D.cae 1607 quinto decimo Cal.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Octob. incaricandone per l'esecuzione il Vicario Generale di Bologna Iacopo Panciati, il quale secondo gli ordini del S. Padre investi il Boldrini del benefizio di Minerbio il 5 decembre 1607.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il conte Giovanni Fantuzzi scrive che il Boldrini fu ricevuto nel collegio de' Teologi il 18 febbraro del 1602 e lo stesso ripete l' Alidosi, aggiugnendo le altre poche notizie che di lui nella prima parte con brevi parole ho notificato. CONTE SILVIO ISOLANI decimottavo rettore di Minerbio, dopo la morte del dottor Tommaso Boldrini venne presentato il 29 agosto 1630 dal Conte Alamanno Isolani al Vicario Generale di Bologna Monsignor Vescovo Antonio Albergati, che accettatolo, lo investi del benefizio di Minerbio nelle forme canoniche il 29 marzo 1631 (119). CARLO ZANOTTI decimonono rettor paroco a Minerbio, e primo Arciprete, successe al Conte Silvio Isolani.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tutti gli atti che lo risguardano si sono perduti. Non si sa quando venisse a possesso di questa chiesa, nè quanto tempo vi restasse, e neppure si sa in che modo ottenesse per sè, e pe' suoi successori il titolo di Arciprete (*). GIACOMO VENTUROLI ventesimo rettore, e secondo Arciprete della chiesa di Minerbio, successe al Zanotti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questi nel 1669 venne presentato dai Conti Giovanmarco, e Rizzardo Vescovo, anche a nome degli altri Isolani al rettorato di Minerbio dopo la morte di Carlo Zanotti. In tale circostanza, esaminati i diritti e le ragioni del giuspadronato dei Conti Isolani, il Vicario Generale di Bologna Antonio Rodolfi dottore e Protonotario apostolico, e canonico di s. Prisca in Roma, investi il Venturoli della chiesa di Minerbio il 27 febbraio 1669 (120).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ANGELO AGOSTINO RUTATI Canonico regolare lateranense, di Pistoia, ventesimo primo rettore, e terzo arciprete di Minerbio, dopo la morte del Venturoli, il 13 ottobre 1685 dal Conte Giacomo Isolani fu presentato al Vicario capitolare Giuseppe Musotti dottore collegiato e protonotario Apostolico, che gli diede la bolla d'investitura l'11 dicembre 1685 (121). Nell'aprile del 1701 rinunziò alla sua chiesa, e fece ritorno nella sua religione dei Canonici lateranensi di Pistoia, ove divenne abate. (122).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo arciprete ebbe una grandissima contesa con D. Durando Franzaroli arciprete di Baricella intorno alla giurisdizione dell'oratorio di S. Maria della Sanità, posto sui confini delle due parocchie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ne parlerò diffusamente al titolo di quell' Oratorio. GIUSEPPE BOLOGNESI dottor di leggi, e pubblico lettore nell' Archiginnasio di Bologna, ventesimosecondo rettore, e quarto arciprete di Minerbio. Dietro libera rinunzia di Angelo Agostino Rutati, il 2 maggio 1701 dal Conte senatore Alamanno Isolani con mandato degli altri suoi fratelli, fu presentato al Vicario generale Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Francesco Canonici, ed ebbe la bolla d'investitura dal Card. Arcivescovo Boncompagni il 28 maggio 1701. Questo arciprete nacque in Minerbio il 10 mag (*) Di questo primo Arciprete abbiamo nel Tesoro della Chiesa un bel calice d'argento da lui donato, il quale sotto al piede porta questa iscrizioFieri curavil A.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","R. D. Carolus Zanottus P. Archip. Minerbij.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ne gio 1665, fu laureato in ambe le leggi (123) come già notai nella prima parte. TOMMASO MORELLI bolognese, ventesimoterzo paroco, e quinto arciprete di Minerbio, mentre era arciprete alla chiesa di S. Egidio nei suburbi di Bologna, dal Conte e senatore Alamanno Isolani il 4 febbraio 1732 dopo la morte dell'arciprete Bolognesi avvenuta in Bologna, fu presentato al Vicario generale Giovanni Giacomo Millo, ed accettato, venne canonicamente investito del benefizio parocchiale, ottenendone bolla dal Card. Arcivescovo Prospero Lambertini il primo di marzo del 1732 (124).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo arciprete fu il fondatore della nuova bellissima e grandiosa chiesa di questa terra. Non risparmiò fatiche e ricchezze per renderla abitazione degna di Dio. Figlio unico ed erede di un ricco banchiere di Bologna, coadiuvato dai Conti Isolani, dal suo popolo, e dai redditi lasciati a quest'uopo dall'arciprete Bolognesi, si accinse a fabbricare si nobile e si vasto tempio, da sbalordire chiunque lo vede.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma di ciò a suo luogo. Il Card. Arcivescovo Lambertini venne più volte a vedere il proseguimento della fabbrica, e a confortarvelo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Egli stesso lo consacrò il giorno 10 novembre 1737 (125), e creato che fu Pontefice col nome di Benedetto XIV, lo ascrisse tra i protonotari Apostolici col distintivo del rocchetto e della mantelletta nera. Mori il Morelli in Bologna il 9 febbraio 1768 in casa de'suoi parenti sotto la parocchia del SS. Salvatore, e posto in una cassa, ebbe tomba nel sepolcro medesimo dei Canonici di quella chiesa (126).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","FRANCESCO FILIPPO GIANNOTTI, nato in Bologna di padre lucchese (127), insigne intagliatore, fu il ventesimoquarto rettore, e sesto arciprete di Minerbio. Il Conte Francesco Locatelli con mandato di procura (128) per parte dei Conti Petronio e senatore Marcantonio Isolani, lo presentò il 2 marzo 1768 al Vicario generale Sante Coralupi, ed ebbe bolla del benefizio parocchiale dal Card. Arcivescovo Vincenzo Malvezzi l'11 di marzo 1768 (129).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Poche parole biografiche di questo distintissimo arciprete. Nato in Bologna, vi ebbe la sua letteraria educazione, e segnalossi principalmente nella teologia, in cui ottenne la laurea dottorale, e nella oratoria sacra. Nell'anno 1751 fu fatto paroco di S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria Labarum Coeli. Nel 1757 fu ascritto al collegio dei teologi, e nel 1758 venne creato lettor pubblico di teologia scolastica. Il di 1 marzo 1760 passò ad esser paroco e confessore delle Monache di S.""","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Margherita, e il 13 marzo 1768 prese possesso della chiesa di Minerbio. Predicatore di altissimo grido, calcò i pulpiti più celebri d' Italia, e recitò le sue prediche quaresimali in Torino, in Venezia, in Milano, in Ferrara e in Roma nella chiesa del Gesù. Fu compagno in varie missioni al nostro celebre D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Bartolomeo Dal Monte. Quanto poi fosse il suo valore nella sacra eloquenza, si conosce dalle lettere colle quali il dottor D. Dal Pino dava contezza al Dal Monte dell' esito del quaresimale che il Giannotti predico in Roma.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In data del 15 marzo 1777 gli scrive così Le cose del Giannotti vanno a gonfie vele, e farà il discorso il giovedi santo alle tavole: ha fatto con plauso anche i catechismi. E in altra del 3 aprile - Giannotti ha finito gloriosamente, e non so se capiterà altro con tale incontro. Io ho perduto poche sue prediche, e a dirla han vinta la mia aspettazione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tornerà in S. Pietro, e di nuovo anche al Gesù. e in altra del 18 sussegnente - Giannotti è partito carico di onori e di palme. Fece dippiù il Giannotti le missioni in Perugia, ove fece tanto incontro, che quel Vescovo Amadei voleva ad ogni patto fermarlo colà.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ciò si rileva da lettera del dott. D. Dal Monte all'abate Ludovico Preti minerbiese, del 25 settembre 1764 Ho scritto al mio Giannotti una lettera di grande importanza, nella quale con autentiche maniere gli espongo, come il vescovo di Perugia, essendo morto il canonico Teologo, il vorrebbe tale, e insieme rettore del Seminario, e lettore di Dogmatica nella Università. Ma il Giannotti mai non volle allontanarsi dalla sua parocchia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Quel Vescovo voleva anche stampare le sue istruzioni sopra le virtù teologiche, ma egli non vi acconsenti. Il dottor Giannotti non godette mai perfetta salute, e nell'autunno del 1779 essendosi fatti più gravi i suoi malori, recossi da Minerbio alla canonica suburbana di S. Paolo di Ravone, sperando ivi di trovar giovamento, ma invece vi trovò la morte, a cui si dispose da esemplare ecclesiastico, e mancò di vita il giorno 2 ottobre del l'anno suddetto, e fu sepolto in mezzo a quella chiesa con lapida che lo ricorda (130).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Scrisse moltissime cose, ma non abbiamo di pubblica ragione che un' Orazione panegirica in onore de' SS. Cosma e Damiano pronunziata il 20 ottobre 1776, offerta all' Ill.mo e R.mo Mons. D. Andrea Giovanetti Vescovo d' Imeria ecc.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","- Bologna, per Lelio Dalla Volpe in 4.° FELICE SALVI della diocesi di Bologna, ventesimo quinto paroco, e settimo arciprete a Minerbio. Con mandato di procura (131) fu presentato dal sig. Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Mauro Farnè per parte dei Conti Petronio e senatore Alamanno Isolani Lupari il 3 novembre del1779 al Card. Arcivescovo D. Andrea Giovanetti, che ne ottenne canonica istituzione dal Vicario generale Filippo Lauri, e la bolla dal medesimo Cardinale il giorno 27 novembre 1779 (132). PIETRO RASORI bolognese, ventesimosesto rettore, e ottavo arciprete alla chiesa di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dietro la morte di D. Felice Salvi fu dal Conte Marc' Antonio Alamanno Isolani il giorno 15 dicembre 1804 presentato all' Arcivescovo Carlo Oppizzoni, e ottenne canonica istituzione da D. Patrizio Fava il 22 dicembre dell'anno suddetto, e nel gennaro del 1805 prese possesso della sua chiesa (133).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Anche di questo distinto sacerdote una qualche parola di lode ben meritata. Nato in Bologna, attese fin da giovanetto agli studi, applicò alla Teologia, nella cui facoltà ebbe laurea dottorale. Fattosi uomo di chiesa, intese totalmente al bene delle anime nelle congregazioni della città.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Soppressa la parocchia di S. Stefano nei tempi vertiginosi, ne venne creato economo e custode di tutta la basilica. Ivi rinnovò varie cose antiche, che forse non ottennero la comune approvazione. Zelante, integerrimo, qual desso era, venne alla Chiesa di Minerbio nel 1805 ove incontro il genio del suo popolo cui egli amava teneramente, e ne avea in ricambio verace amore.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nella soppressione dei conventi, acquistò dei marmi preziosissimi, che formano il più bel decoro di questa chiesa. Fece fabbricare in Minerbio (1811) dai fratelli Rodoloni di Fossombrone un magnifico altare di marmi sceltissimi (134) con disegno del professor Venturoli. In questo altare campeggiavano i più bei pezzi di Africano antico, di Bianco e nero di Francia, di Bianco e nero orientale, di Broccatello di Siena, di Rosso di Francia, di Broccatello di Spagna, dil Alabastro fetucchiato, di Porta santa antica, di Verde antico, di Rosso antico, di Alabastro fiorito e di Persichino antico, per non dire degli altri più comuni, sebbene rari tra noi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nei tempi calamitosi, soffri l'ostracismo insiem cogli altri non ligi al governo d'allora. Ritornato alla cura, santifico il suo popolo con tutti gli argomenti di pietà. Nel 1822 vesti l'abito degli Olivetani in Roma, indi passò nei Camaldolesi (1828) ove, dopo di aver sostenuto con gloria varie cariche dell'ordine, chiuse i suoi giorni in Roma nel 1839 pochi mesi dopo la morte del suo successore alla sua antica arcipretura.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il popolo di Minerbio gli fece solennissime esequie, e la sua memoria è anche in benedizione tra noi. GAETANO FORLAI bolognese, ventesimosettimo rettore paroco, e nono arciprete di Minerbio. Dal Conte Marc' Antonio Alamanno Isolani venne presentato all'E.mo Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Arcivescovo Oppizzoni, dopo che il Rasori si era ritirato in un ordine religioso, e ottenne investitura del benefizio il 15 dicembre del 1822. La gratitudine mi obbligberebbe a dir molto di questo piissimo arciprete, che potè chiamarsi meritamente il padre del suo popolo per le tante maniere di pascoli spirituali che gli porse, collo zelo instancabile, coll' esempio delle buone operazioni, colla dottrina, coll' integrità, e coll' evangelizzare la divina parola. Per questo » il Signore aveagli dato la scienza dei Santi, ed ei non ebbe zelo che pel bene, e i suoi piedi camminarono sempre pel diritto sentiero » e le generazioni avvenire lo colmeranno di lode, e la sua memoria in ogni tempo verrà ricerca da loro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","» Si ha tutta la certezza che dal Vaticano si prendessero esatte informazioni per innalzarlo a qualche cattedra vescovile. Vari furono i pareri intorno alla sua morte. Dopo una lenta consunzione pulmonaria, tollerata da vero ecclesiastico, nella fresca età di anni 53, il giorno 25 maggio del 1839 passò, come è a sperare, a godere l'eterna pace de'giusti nel seno del suo Signore (135).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","RAFFAELE FORNASINI bolognese in ventesimottavo rettore, e decimo arciprete, successe al Forlai a reggere la parocchia di Minerbio. Dal Conte Ludovico Isolani con mandato degli altri nobili suoi fratelli, fu presentato all' E.mo Cardinale Oppizzoni, e ottenne investitura del benefizio il cinque agosto del 1839. Terminato con quest'ultimo il novero di tutti i rettori della chiesa minerbiese, tornerò adesso alla descrizione di quell'antico tempio, notando le cose più memorabili che vi erano : e per descriverlo alla meglio, mi servirò di alcuni inventari antichi del parocchiale archivio, e di una pianta, o prospetto di questo castello esistente tuttora nelle camere dei computisti dei signori Isolani in Bologna, fatta dal perito Bernardo Gamberini (136), nell' anno 1733.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Bisogna però notare che i primi documenti di questo parocchiale archivio cominciano appunto dopo l'ultima distruzione di Minerbio, e il saccheggio datovi dal Borbone. Non sarà perciò meraviglia se mancano le carte rispettive riguardanti le più antiche memorie, poichè tutto venne derubato e guasto dalle luterane falangi di quel condottiero. Uno dei migliori inventari e descritto con più ordine, è del 1721, sebbene posteriore di molto a parecchi altri, da cui trarrò le notizie seguenti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La chiesa maggiore è dedicata a S. Gio. Battista, ed era di fabbrica antica fatta a capanna, lunga piedi ottanta, larga ed alta piedi ventiquattro. Il bello tutto di sua facciata consisteva in quattro pilastri.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In essa chiesa vi aveano cinque altari. Il maggiore stava isolato, ed avea a' suoi lati entro il presbitero due altri altari, uno dedicato al SS. Crocifisso, detto anche l'altare delle reliquie con una lampada ardente tutte le feste per antichissima divozione della famiglia Todeschini.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'altro era dedicato alla B. Vergine del Rosario, la quale era una statua di marmo posta in un nicchio di macigno, con una corona d'argento in capo, sostenuta da due angioletti di ugual metallo. D'attorno a detto simulacro, vi era una pittura ad olio che esprimeva S. Domenico e S. Rosa, contornati da quindici quadretti in cui erano dipinti graziosamente i misteri di questa divozione; e tale altare avea la sua confraternita di uomini e di donne con molti privilegi ed indulgenze.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Discendendo dal presbitero, a mano destra vi era l'altare del Voto, fatto dalla Comunità nel 1632 dedicato alla B. Vergine Assunta, ed ai due Santi Sebastiano e Rocco. La pittura era ad olio, il suo ornamento grande dorato, ma però molto scolorito. E rimpetto a questa cappella a mano sinistra di chi discendeva dal presbitero, vi era l' altare dedicato a S. Antonio, con grande pittura ad olio e ornamenti dorati.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sopra di questo altare vi era una cassa di ebano, nella quale riposava l'intero corpo di Santa Fortunata, e la testa di S. Pellegrino martiri. Queste due cappelle erano chiuse da ferriate, ed ogni altare avea un palliotto di scagliuola, fornito di tutto il necessario a distinzione del presbitero, che avea una balaustrata bassa di noce. In questa chiesa erano erette altre due compagnie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Prima era quella del SS. Sacramento che vestiva abito bianco, e interveniva a tutte le processioni; ultima era quella del Suffragio, che indossava abito bianco e mantelletta nera, ed avea l'ultimo posto in tutte le processioni per essere stata di novissima istituzione. Vi era anche la confraternita della Cintura, la cui immagine stava in un lato della cappella del Voto posta nel suo frontale, ma non avea nessun abito come quella del Rosario, e intendeva con questa al solo lucro delle indulgenze, ed agli esercizi spirituali.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il suo battistero è di antica istituzione. Una cappelletta in fondo alla chiesa, serviva a contenervi quelle sante acque rigeneratrici in un vaso di terra cotta e in una nicchietta fatta nel muro stavano riposti in vasetti d'argento i sacri Crismi per le cerimonie battesimali. Il giorno 19 giugno 1471, i nobili Giulio Cesare e fratelli Isolani supplicarono il Vicario gerale dottor Alessandro de Longaris canonico di Bologna, perchè concedesse questo privilegio alla chiesa di Minerbio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Esaudi la loro supplica, e al rettore D. Matteo de Venetiis, ed a' suoi successori concesse il fonte battesimale per i soli parocchiani, senza pregiudizio della chiesa matrice, e col consenso del capo del Piviere, l'arciprete di S. Giovanni in Triario (137), il quale fin d'allora rinunziò al rettore di Minerbio questa parte di giurisdizione, a comodo di questi abitanti. In un inventario del 1691, rilevasi che in questa antichissima chiesa vi erano anche quarantadue pitture ossia quadretti che rappresentavano gli apostoli e altri santi. Pel pavimento della chiesa vi erano venti sepolture o arche, ove aveano diritto di seppellire i loro morti le famiglie Cantelli, Bondi, Fontani, Filippini, Prati, Fabri, Zamboni, Padovani, Zocchini, Pezzoli e Soverini, oltre ad un'altra della compagnia dell'Assunta in Castello, un'altra del Suffragio, una della Compagnia del SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sacramento, e quella dei Sacerdoti. Vi era un Cimitero il quale era posto d'avanti alla chiesa, circondato da muri con un viale nel mezzo che serviva di passaggio a chi dalla strada entrava nel tempio; e un altro cimitero si fece nel 1671 sull'argine di Savena Vecchia in confine della Via Montadella (138) per seppellirvi i morti di contagio. Annesso alla chiesa dalla parte di mezzogiorno, vi era una stanza, o cappella interna che serviva ai compadroni nel tempo della loro villeggiatura per assistere ai divini uffizi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il campanile posto a settentrione della chiesa, era una fabbrica antica e robusta, con sedici finestre scompartite in due ordini. Quattro erano le campane. La sagrestia era tra il campanile e la chiesa, corredata di tutto il necessario.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La canonica era posta anch'essa a settentrione sul prato della chiesa, ma in cattivo stato per la vecchiezza, e quasi unita all' oratorio della SS. Trinità, distante circa trenta passi per arrivare alla parocchiale (139). Venuto arciprete a Minerbio (1701) il valentissimo sacerdote dottor D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Giuseppe Bolognesi, ebbe subito mente e cuore d'innalzare un nuovo tempio che rispondesse alla vastità del paese, alla crescente popolazione, e soprattutto alla gloria di Dio, e al decoro della sua patria. Ma veggendo che i suoi grandi progetti non si potevano attuare perchè quegli anni minacciavano carestie, pestilenze e rotture fra principi, si contento di acconciare alla meglio, e di abbellire in mille maniere la sua chiesa, lasciando al suo successore i proprii progetti, non che i suoi beni per agevolare la fabbrica del nuovo tempio (140). Morto che egli fu in Bologna nel 1732 venne eletto a questa arcipretura D. Tommaso Morelli.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo Sacerdote degno di eterna memoria era uno di quegli uomini che non sanno conoscere ostacoli e difficoltà, ove si tratti di gloriose imprese, e non passarono che pochi mesi dacchè era in possesso del benefizio, che udito il voto del suo popolo, scandagliatine i mezzi, si accinge a siffatta impresa che avrebbe sbalordito ogni altro, fuorchè lui stesso. Subito si consultarono i più celebri architetti d'allora, i quali presentarono varie piante e progetti: ma quello che fece conoscere il valente ingegnere Carlo Francesco Dotti (141) fu quello che piacque ed ottenne la comune approvazione, si scelse e si mandò ad effetto. Ecco tosto atterrata l'antica chiesa di quasi 400 anni, ecco in moto tutti gli artefici per dar mano ai lavori, e tutti i contadini per condur materiali.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il 12 luglio 1733 è giorno d' inusata solennità, perchè si getta la prima pietra benedetta che dovea sostenere questo sacro colosso (142). Preti e popolo, uomini e donne, forestieri e indigeni sono al colmo dell'esultanza, perchè vedono innalzarsi un tempio che non ha pari in grandezza e in magnificenza in tutta questa provincia. Tutti concorrono alle spese straordinarie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L' E.mo Card. Lambertini viene più volte a Minerbio ad accendere gli animi a tanta impresa. I signori Isolani coll'oro e coi consigli, sono pronti ad ogni bisogna (143).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'arciprete Morelli vuota i forzieri di suo padre, che strepita allo sciupio del figlio: ma non si cede nell' ardore da nessuna parte, chè in quattro anni, la gran mole è terminata, tutta ornata, tutta dipinta, tutta dorata in ogni sua parte, che chiama tutte le genti da ogni paese, che in vederla restano assorte in altissima meraviglia, e il giorno 10 novembre 1737 con solennità che non si vedrà mai più pel concorso dei più nobili personaggi, venne consacrata dal suddetto E.mo Arcivescovo Prospero Lambertini (144) tre anni innanzi che fosse eletto a Principe nostro e a Pontefice di tutta cristianità. Siffatto tempio che forma il più bel pregio di questa terra, è lungo piedi bolognesi 112 e once 8, largo 30 e once 3, non compreso lo spazio occupato dalle cappelle, e alto in proporzione, con magnifiche volte reali di tale sodezza, che può dirsi tutto fatto per l'eternità. Il suo pavimento è tutto di marmo, sostituito ad un selciato di pietra nel 1807 dal maestro Mariano Diana.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sette sono le cappelle e gli altari; e per procedere con ordine, dirò dapprima della cappella maggiore e poi delle altre. Essa forma un quadrangolo regolare: ha due colonne isolate ai lati della marmorea balaustrata, e altre due, fra cui è posto l'altar maggiore, unite ai muri del coro, che sostengono il vasto catino che poggia su quattro grandi arcate, in cui dipinse con molte figure la nascita del Battista il pittore Pedrotti. Il primo altare co' suoi candelieri e croce erano di legno magnificamente intagliati e dorati.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il secondo che venne fatto dall'arciprete Rasori (1811) era di finissimi e preziosi marmi e fu consacrato dal Card. Oppizzoni il 22 ottobre del 1832, e stette in questa chiesa fino al 1845, nel qual anno fu recato a Bologna per essere accomodato, e poi non fu mai più rimesso al suo luogo. Il terzo ed attuale altare è pur di marmo, e conserva dell'antico i due puttini che sostengono i lati della mensa, opera e dono del Professor De Maria, per cui ebbe in regalo una scatola di agata; lo sportello del ciborio, raro lavoro di metallo fuso; ma vi manca quello si prezioso che chiudeva gli olii santi, esistendovi però il suo ornato in bassorilievo di marmo, tranne la sola croce a mosaico che lo sormontava, a cui venne sostituita una croce di ottone; e finalmente la bella croce del pallio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi resta anche una tribunetta, o espositorio di finissimo lavoro di marmo che rappresenta quattro angioletti in piedi sopra di una base semicircolare, in atto di sostenere un trono imperiale sopra cui avvi la corona che è tenuta da due graziosi genii, e sul piccolo globo torreggia una croce di getto d'argento, cisellata e ornata d' ingranate, lavoro del valente artista di Minerbio Marco Massarenti. Ai lati dell' altare, e congiunte al muro della chiesa vi ha due preziose mense di diaspro di Sicilia acquistate dal Rasori nel 1807. Due sono le belle cantorie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In quella dalla parte del Vangelo avvi l' organo nuovo fabbricato dal Professore Vincenzo Mazzetti bolognese nel 1820, ed è composto di quasi mille canne, e di ventiquattro registri. Questo organo riuscì a meraviglia perfetto per l'accordo e l'armonia. Venne sostituito all'altro fabbricato dai fratelli Sgargi fin dall'anno 1746.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Lode dunque all' artista e professore Mazzetti, e lode parimenti al nostro esimio suonatore D. Giuseppe Rossi che non risparmiò incomodi e fatiche per avere nella nostra chiesa questo nobile istrumento. In tale circostanza, il Canonico Professore D. Filippo Schiassi dettò la bella epigrafe seguente, che poi doveasi porre nella chiesa a perpetuarne la memoria.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","MINERBIENSES ORGANVM VETVS PRAEGRANDE OPVS ET DONVM FRATRVM SGARGIORVM PER. VINCENTIVM. MAZZETTIVM CVRA.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PEC. L. S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nell' altra cantoria vi è una prospettiva che accompagna perfettamente la mostra dell'organo, e vi si ascende per una scala cavata a forza di scalpello nel muro della chiesa, mentre prima con grave incomodo vi si saliva con una scala a piuoli posta in mezzo della sagrestia. Di dietro all' altar maggiore, vi è un largo e capace Coro coi banchi e postergali di noce, lavoro del minerbiese falegname Billi. Qui sono posti i plinti o zoccoli che sostengono la grande ancona marmorea, lavoro unico nel suo genere, e per l'artifizio e per la maestà e per la preziosità della materia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Esisteva questo grande lavoro nella Chiesa delle RR. MM. Scalze in Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In mezzo a questa ancona vi è un gran quadro che rappresenta il Santo Precursore che predica alle turbe sulle sponde del Giordano, Dapprima vi era una tela di Vittorio Bigari accademico Clementino, che esprimeva il Battista con un agnello ai piedi, e che accennava colla destra il Redentore che in lontananza moveva i suoi passi verso di lui. Nel 1810 questo gran quadro fu rimosso per eseguirvi que' rinomati lavori, e non se ne fece più caso. Fu ruinato e guasto tralla ciarpa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1815 vi fu posto il moderno quadro dipinto dal Professore Pietro Fancelli. Dicesi che sia un bel lavoro, e tale sará senza dubbio, mentre, pei soli colori, lo eseguì per la somma di lire mille e centocinquanta (145) ! Questa famosa ancona il cui ordine architettonico difficilissimamente si potrà descrivere, forma un tal colpo d'occhio a chi entra per vederla in questo tempio, che non sa saziarsi di riguardarla.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Porta sopra di sè due grandi angioli di marmo seduti sul cornicione marmoreo; indi comincia un grand arco intorno a cui vi sono i più bei gruppi di nuvole graziosamente gettate, fra le quali sporgono molti angioli e teste di serafini, fra cui si ammirano due grandi angioli in atto di aprire la prospettiva alla gloria. In mezzo a questa gloria siede maestosamente la colossale statua dell' Eterno vestito di un dignitoso manto, il cui lembo dalla destra parte vien sostenuto e raccolto da un celeste genio; e mentre tiene la sua destra alzata in atto di farsi conoscere per l' onnipossente Creatore dell' universo, tiene la sinistra sul globo sostenuto da due angioli posti tra un gruppo di nuvole. Di dietro all' Eterno veggonsi nel muro due schiere di angioli in bassorilievo, e sopra di loro una corona di vezzosissimi serafini, che ti si addimostrano tutti adoratori, e servi ossequiosi dell' Altissimo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ai lati della gloria, parte un aureo vapore che illumina e indora tutto il di lei ambito spazioso, il quale riesce tanto più bello a vedersi, quanto più i suoi raggi partono purissimi da due finestroni nascosti in certa distanza dalla visuale, presa in ogni punto della chiesa. Le statue dell' Eterno, dei puttini, e degli angioli sono opera di Giuseppe Mazza, plasticatore e scultore più singolare che squisito del secolo decimosettimo. Gli altri due grandiosi angioli con quelli di bassorilievo nel muro, sono opera del rinomato scultore Demaria, Professore nell' Accademia di Belle Arti in Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il fabbricato della camera di questa gloria si deve al magistero del valente ingegnere Professor Angelo Venturoli, il quale anche disegnò il famoso cancello di questa balaustrata, eseguito con tanta valentia dal nostro fabbro Marco Massarenti. Passando dal presbitero alla cappella della Cintura, leggerai nella base della colonna questa iscrizione: Nella suddetta cappella tutta ornata di bassi rilievi e d'una ancona di gesso, vi ha un quadro di Spisanelli scuolaro del Calvart. In esso si ammira una graziosa Madonna col divino infante sedenti sulle nuvole, e nel basso i Santi Sebastiano e Rocco.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sulla scaffetta dell'altare marmoreo vi è un' immagine di S. Antonio Abate, lavoro dell' esimio pittore Luigi Grossi, eseguito nel 1851 e sostituito ad una tela di Ercole Graziani. Vi sono due ovati laterali che rappresentano in tela i santi Petronio e Procolo, d'incerto autore. Questa cappella è chiusa da un' elegante ferriata, con suo cancello, fatta col quadro di S. Antonio a spese dei gargiolari; e al lato sinistro dell'altare si legge scolpita in bianco carrarese questa iscrizione: Da questa cappella per un coretto si passa all'altra di mezzo, dedicata alla B. Vergine del Rosario.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dessa è tutta ricca di bassi rilievi con un' ancona di pietra, nel cui mezzo vi sta la tavola grande che rappresenta la detta Immagine assisa sulle nuvole in atto di porgere una corona ad un Angiolo. Più basso vi hanno i santi Domenico e Francesco, opera di Antonio Marchesi detto Sansone, eseguita nel 1740. Vi ha un bello altare di pietra messo a colori marmorei, e sulla scaffetta un ovato in cui è dipinto s.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Luigi Gonzaga, lavoro del P. Galazzi, sostituito ad un antico del Pedretti. Nelle parti laterali vi sono due quadri di figura ovale che rappresentano, uno san Biagio in abito pontificale, l'altro s. Caterina da Siena, ambidue di Ubaldo Gandolfi. Da questa grande cappella si passa a quella dedicata a san Vincenzo Ferreri, il cui altare di fini marmi fu fabbricato nel 1824 dalla devota Unione degli aggregati per onorare questo santo Taumaturgo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il quadro che sta in mezzo ad un' ancona di pietra messa a colori marmorei e tutta ornata di bassi rilievi, rappresenta il detto santo in atto di operare un miracolo, ed è opera del Donnini professore dell' Istituto di Bologna. Sulla scaffetta dell' altare vi ha una tela di figura ovale in cui è dipinta s. Anna, lavoro del Bertuzzi, sostituito ad un s. Francesco di Paola del P. Galazzi. Dalla parte del Vangelo vi ha una graziosa cappella di figura semicircolare in cui sta il sacro fonte, modernata con tutta eleganza dall' ultimo Arciprete Forlai.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ha nella sua volta una tela trasparente in cui è dipinto lo Spirito Santo. Il vaso del battistero è di marmo rosso di Verona, sostenuto da alcune colonne di legno, sostituite ad un angelo di pietra che lo portava sul dorso. Dall' altro lato vi è un quadro ovale che ti esprime s. Pietro martire, sotto a cui è posta la seguente epigrafe in marmo bianco di Carrara: Ambidue queste cappelle sono chiuse da eleganti balaustrate di ferro ornate di ottone.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Quella del battistero è la voro di Leonardo Massarenti, l'altra è opera di Carlo Casanova, e di Sante Nannetti minerbiesi come rilevasi dalla seguente iscrizione trovata in un cannone di latta posta sotto il gradino di marmo nell'atto di rimettervi la ferriata nell' anno 1807. D.O.M BENEDICTO. XIV.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PONTIFICE. ΜΑΧΙΜΟ CLATHROS. ISTOS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","FERREOS. AD. TVENDVM.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","SA CCELLVM EXC: INVENTONE : STYERIO : DCATRA CAROLI. ANT. CASANOVA. ET.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","SANCTIS. NANNETTI. MINERBIENSIUM ELABORATOS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","AC. FABREFACTOS CONFRATRES. PIAE.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","VNIONIS. SVB. EJVSDEM. S. PROTECTIONE AERE.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PROPRIO FECERVNT ANNO. CONQUASSATIONIS. VLYSSIPPONIS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ALIARVMQUE HISPANIAE. CIVITATVM. TERRAEMOTVS MDCCLV Attraversando da questa cappella tutta la chiesa, si passa avanti alla porta maggiore in cima a cui vi è un grande ornato di gesso tutto dipinto a marmo, sormontato dallo stemma dei compadroni Conti Isolani-Lupari.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In mezzo a questo ornato si leggeva prima del 1837 questa iscrizione: REF Ma nei grandi ristauri operativi nel 1837 venne cambiata quell'epigrafe nella seguente: -SR- ANTE. ANN. CIODCCXXXVII.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","A. FUNDAMENTIS. EXTRVCTVM FAVTORE.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","THOMA. MORELLIO. ARCHIP.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","SOLLEMNIBVS. CEREMONIIS IIII. ID.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","NOV. A. CIOCCXXXVII CONSECRAVIT Terminati i grandi lavori, e reso per essi il tempio più bello di prima, il giorno che venne riaperto si leggeva al di fuori sulla porta maggiore la seguente lapida storica che qui sotto trascrivo. DEO.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","IMMORTALI IN. HONOREM IOANNIS. BAPTISTAE QUAM.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","AEDEM CENTVM. AB HINC. ANNIS PROSPER.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","LAMBERTINIVS CARD ARCHIEP. BONON. POSTEA AD.SVMMVM.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PONTIF. EVECTVS SOLLEMNIBVS. CEREMONIIS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","DEDICAVIT CVJUSQVE ALTARE MAXIMVM. E MARMORE. EXTRVCTVM KAROLVS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","OPPIZZONIVS. ARCHIEP. BOΝΟΝ.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","RITE. CONSECRAVIT. V.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","KAL. NOV. A. CIODCCCXXXII EANDEM. PATRON.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","GERENTES. ET. CVRIATI AVSPICE.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","FAVTOREQUE. CAIETANO. FORLAIO.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ARCHIPRESBITERO COLLATA. PECUNIA SPLENDIDIORE. CVLTV INSTAVRARI.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","EXORNARIQ. CVRAVERVNT A. MDCCCXXXVII Indi si passa alla prima cappella, posta a mano destra di chi entra in chiesa, ed è sacra al SS. Crocifisso.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questa antichissima immagine si trovava nella chiesa vecchia in un altare entro il presbitero. Ora sta in questa cappella in uno sfondo operato nel muro tutto coperto di velluto violaceo con cornici dorate. La tela che lo copre rappresenta una croce posta sopra di un cippo con tutti gli emblemi della passione, opera di Caponeri bolognese, eseguita nel 1826.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sul bello altare di marmo vi sta quella famosa e venerata immagine di Maria V. Addolorata (che ora provvisoriamente è posta nell' altare del SS. Rosario) che nel 1796 e nel 1850 mosse gli occhi, come risulta da infinite giuridiche testimonianze (146). Il Calindri ne' suoi abbozzi dice che questa tela è del Bertuzzi; ma s'inganna a partito.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","V'ha tra gli intelligenti chi opina essere opera del Cavalier Franceschini, e da tutti poi comunemente si crede opera di Guido Reni. Ai lati dell'altare vi sono due quadri di figura ovale rappresentanti s. Pio Ve l'Arcangelo san Michele, d'incerto autore. Nel lato destro della cappella si legge scolpita in marmo di Carrara la segnente iscrizione: Da questa cappella si passa all' altra di mezzo dedicata a san Filippo Neri.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In un gran quadro (dice il Calindri) di autor veneziano vi è dipinto il santo che celebra il divin sacrifizio con molte figure assistenti. Nella parte superiore vi è la sacra famiglia con molti Angeli che suonano vari istrumenti. Questo bello altare è di pietra messo a colori marmorei, con un ancona di pietra come l'altro che gli sta dirimpetto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi è un sottoquadro di figura ovale che ti mostra un Cuor di Gesù grazioso lavoro del P. Galazzi Baruabita. Questa cappella è gius-. padronato Isolani con un benefizio annessovi, instituito il 3 luglio 1697 di cui per la prima volta fu investito l'arciprete canonico D. Agostino Rutati, per nomina dell'institutore Conte Senatore Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Francesco Isolani coll'obbligo di 150 messe nella chiesa del benefizio, o altrove a beneplacito dei compadroni (147). Ai lati di questa cappella vi sono due quadri di figura ovale, che rappresentano, uno san Carlo Borromeo, creduto della scuola di Guido Reni, e l'altro san Francesco di Sales, di autore incerto. Si solennizza la festa di san Filippo ogni anno per legato fatto dal P. Ercole Isolani del nostro Oratorio di Bologna, come costa dal suo testamento fatto nel 1756 (148).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Passando da questa all' ultima cappella, vi si vedono un altare ed un' ancona di pietra con bassi rilievi di gesso, ed un quadro grande che rappresenta s. Antonio da Padova di Ercole Graziani. Il sottoquadro di s. Francesco da Paola, sostituito ad un san Giovanni Nepomuceno del detto P. Galazzi, è del Bertuzzi. Nei lati della cappella vi hanno due altri quadri di figura ovale, uno di s. Chiara, e l'altro di s. Pietro d' Alcantera, d'incerto autore ambidue.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","La chiesa è tutta dipinta nella volta dal figurista Pedrotti, e dal prospettivista Scannellari pittori bolognesi. Prima del 1820 era tutta dipinta e dorata in oguí sua parte, e ai lati di tutte le finestre vi erano le figure di tutti gli Apostoli. È vero che tutto era ruinato in gran parte; ma per poco che si fosse aggiunto alla somma considerevole che si spese a coprire di calce tutte quelle pitture, non si sarebbero forse accomodate?","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel catino della cappella maggiore, come notai, vi è dipinta la natività del santo precursore. Nella volta sopra le due prime cappelle vi è il Battista che intima ad Antipa seduto coronato sotto un trono con due donne semigiacenti sui gradini, il giusto non licet. Nella gran volta sulle cappelle di mezzo si vede il medesimo Antipa seduto a tavola in una gran sala di bizzarra prospettiva, attorniato da vari commensali, e in mezzo alla sala la troppo famosa ballerina Salome figliuola di Erodiade in atto di danzare.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di dietro al Re vi sono tre soldati che hanno incatenato l'innocente Battista seduto fra loro. Finalmente nella volta delle due ultime cappelle si vede un soldato, o per dir meglio, un manigoldo che con una spada ha spiccato dal busto rovesciato per terra il capo del santo Precursore, e lo reca a due cortigiane che lo ricevono in un bacile, mentre in un' altra prospettiva si vedono altri soldati colle lancie in mano, osservatori dell' ingiusta sentenza. Tutti questi dipinti sono eseguiti con qualche fantasia, e con colorito abbastanza forte.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma sono come un cielo slegato e senza orizzonte dacchè con tanta imprevidezza si copri di bianco tutto il rimanente del tempio. Noterò anche come ogni altare ha i suoi candelieri grandi e piccoli di ottone, fatti la maggior parte in Minerbio nella fonderia Massarenti, oltre a quei di legno coperti con foglia d'argento che si espongono nelle solennità con tutto il decoro che merita si bel tempio, e che esige la pietà dei minerbiesi. La cappella maggiore è tutta fornita di arazzi di seta acquistati dall' arciprete Rasori, esprimenti le sacre storie di Ester, di Giuditta, di Abigaille e di Rachele.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi è una famosa macchina per l'esposizione delle quarant' ore fatta nel secolo scorso colla direzione dell' egregio Conte Senatore Alamanno Isolani. Annessa alla cappella maggiore vi è la bella e grande sagrestia. In essa si vedono le immagini dipinte in tela, mezzo busto al naturale, degli Arcipreti professor Bolognesi, protonotario Morelli, professor Giannotti, ritratti dal vero; poi quelle di Salvi, e del dottor Rasori, d'invenzione, e dell' ultimo Forlai ritratto dal suo busto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sopra l'uscio che mette al coro vi è un piccolo quadro ad olio esprimente il venerabile P. Ercole Isolani, uomo insigne per santità di vita e per dottrina, esimio benefattore di questa chiesa (149), che dopo di avere spese somme considerevoli nella sua costruzione donò un magnifico ostensorio d'argento colle reliquie di s. Gio. Battista, e di s. Filippo Neri. Dotò l'altare di questo santo per solennizzare ogni anno la sua festa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sotto la sua immagine si legge in marmo di Carrara que sta epigrafe : HERCVLES. ALAMANNI. COM.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","F. ISOLANIVS SACERD, PHILIPPIANUS A. SODALIB. A. SE TEST.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","HONORATIS ANNVOS. SCUTAT. X.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","N. DIEI. NATALIS (150) ΙΟΑΝ.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ΒΑPTISTAE. COELITIS. TUTELARIS CELEBRANDO IN.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","PERP. LEGAVIT Vicino all'uscio del coro vi è il tesoro, ovvero l'argenteria della chiesa. Era in maggior quantità in altri tempi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sul principio di questo secolo venne rubata sotto il pretesto di donarci libertà dai commissari francesi. Calici, ostensori, candelieri, lampade d'argento, incensieri, ricami d'oro, croci, tutto fu rubato. Il debole e buono arciprete Salvi non fu capace neppure di nascondere le fibbie delle sue scarpe, e le diede a quella brava gente che spogliavano la sua chiesa de' suoi tesori.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma i suoi successori Rasori e Forlai misero gara fra i parocchiani per arricchire di nuovo la devastata chiesa, che ora per argenterie può primeggiare fra mille. In mezzo alla sagrestia vi è un orologio d' insigne lavoro eseguito in Minerbio da Giuseppe Monari. Tre sfere indicano le ore, i quarti, e i minuti secondi, e in quattro piccole mostre vengono segnati i mesi dell' anno, i giorni del mese che corre, e della settimana, e il far della luna (*).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sullo sportello in una lamina di ottone si legge incisa questa epigrafe (151) IOSEPHVS. MONARIVS. FECIT.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ECCLESIAEQVE. MINERBIENSI DONVM. DEDIT.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ANNO. MDCCCXXI (*) La semplice e bella mostra di questo orologio è incisione dell' esimio signor Luigi Masotti di san Martino in Soverzano, e le sfere e parecchi pezzi interni sono fattura del rinomato fabbro Marco Massarenti. In appositi armadi si conservano sontuosi apparati, e principalmente vi si ammira una ricca pianeta di tela d' argento con magnifico ricamo d'oro, e un calice d'argento collo stemma del Pontefice Benedetto XIV da lui regalati, oltre alle molte suppellettili sacre d'ogni maniera che la pietà di questo popolo volle in ogni tempo donare.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi è anche un altare di pietra che può servire per le funzioni, essendone la chiesa impedita, con un quadro di san Giovanni nel deserto, opera, secondo scrive il Calindri, di Giuseppe Dal Sole. Sotto la finestra di mezzo vi è il ritratto ad olio del mentovato Pontefice Lambertini, che riscaldo gli animi a tante spese, che consacrò il tempio, e coi doni preziosi che vi lasciò, ne formò la gloria e lo splendore. Prima di uscire da questa bella sagrestia, rammenterò come sopra l'altare esisteva una vaga prospettiva dipinta nel muro, che da alquanti anni si è coperta di calce.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il suo pavimento è tutto di marmo a più colori; e di qui appunto si esce per andare al Campanile. Questa gran torre isolata col suo bellissimo castello di ordine toscano, non si sa da quale architetto venisse eseguita. Il Calindri dice che fu un romano.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Salende per undici comodissime scale di legno, si arriva al castello, ove si veggono quattro grosse campane che formano il più sonoro concerto, e vennero fuse in Minerbio dal professore Angelo Rasori bolognese nella cappella già profanata della SS. Trinità nel settembre del 1827 e furono benedette dall' Arcivescovo Oppizzoni con grande solennità nella nostra chiesa nel medesimo mese, e subito furono collocate nel loro nuovo castello, presente quell' Eminentissimo porporato, e molto popolo accorso a vederne il macchinismo. La iscrizione che tutte quattro le circonda è la seguente: HONORI.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","IOAN. BAPTISTAE. PATRONI.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","COELESTIS. MINERBIENSES EX. AERE.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","VET. ET. ADIECTO.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","CONFL. CVR. A. MDCCCXXVII CAJETANO. FORLAIO.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ARCHIPREE. BEGNANT Sono poi queste campane adorne di vaghissimi bassorilievi, e di tutti i santi protettori venerati nella chiesa principale, e nelle altre minori della terra. In tale anno fu pure ristaurata e abbellita tutta la torre, fatte nuove le griglie, nuovo il castello o macchinismo su cui stanno le campane, e i vasi piramidali posti sui capitelli delle otto colonne ad un semplice invito dell' ultimo estinto arciprete, spendendovi il popolo unanimemente molte migliaia di lire con comune soddisfazione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","A mezzodi della chiesa vi è la casa canonicale - fabbricata anch' essa dall' arciprete Morelli, ed occupa l' area ove esisteva la chiesa vecchia. Dessa nella loggia d' abbasso specialmente era tutta dipinta conforme il gusto del secolo con moltissime dorature, rabeschi, e bassorilievi. In essa loggia vedevansi degli affreschi attorniati da grandi e pesanti cornicioni di gesso dorati, che rappresentavano i fatti più stupendi della storia di Mosè.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In quattro grandi quadri v'era dipinto la liberazione di Mosè dalle acque per mezzo della figlia di Faraone; Mosè che intima a questo Re di liberare Israele; il passaggio del Mar Rosso di questo legislatore col suo popolo; ed Israele nel deserto accampato sotto le tende. In altri cinque quadri più piccoli che stavano sopra gli usci vi erano espresse altre geste di quel divino Profeta, che nessuno più le ricorda; ma perchè queste opere erano in gran parte ruinate anzi che no, si ruinarono del tutto coprendole di calce dall' ultimo arciprete Forlai, e in questa guisa scomparvero quei monumenti, e non si vedranno mai più. Questa canonica, e chiesa colla casa dell' ostiario stanno in mezzo ad un vastissimo piazzale tutto ciottolato, e limitato da paracarri di marmo, e da catene di ferro fino dal 1785.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Da questo piazzale si domina tutto il paese che sulla via di Savena vecchia, detta lo stradone, ti si mostra in tutta la sua vaghezza. Rimpetto alla chiesa trovasi la casa abitata dal magistrato, e in ogni intorno vi sono amplissimi orti, e viene limitata la piazza da due colonne con sopravi le statue dei santi patroni Giovanni Battista, e Vincenzo Ferreri. Il Cimitero esisteva dapprima sul piazzale della chiesa parocchiale.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Venne poi fabbricato dal Comune sul principio della Via del Pallio acquistandone il terreno dal N. U. signor Conte Petronio Isolani (152). Questo bel lavoro venne eseguito nell'anno 1836. Vi si mira una vaga cappella semicircolare nel mezzo, cui fanno ala due ordini di archi ed alcune tombe.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel mezzo, e sotto il grand' arco vi è il sepolcro dei sacerdoti. Sotto la volta reale della cappella vi è una grande croce e un bello altare di pietra messo a colori di marmo, in cui nella Commemorazione di tutti i defonti si celebra il divin Sacrifizio a loro suffragio. In un angolo poi di questo cimitero vi è la cappella mortuaria, e si entra in esso dalla suddetta strada per un grande e ben lavorato cancello di ferro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","1 S. MARIA ANNUNZIATA DETTA DEL PONTE DI CASTEL MINERBIO. Dell' origine di questa antichissima chiesuola monumentale non si hanno che memorie vaghe ed incerte.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Se dovessi stare ad una cronaca esistente nell' Archivio di s. Maria Assunta, direi che tale chiesa ebbe origine fino dal 1228. Ma ciò è assolutamente contrario alla storia di questo paese, perchè solo nel 1231 cominciò Minerbio a popolarsi per la venuta delle 150 famiglie lombarde.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tuttavia dirò che in epoca siffatta poterono quelle nuove genti erigersi una qualsiasi cappella da venerarvi la Vergine, la quale e per antichità, e per avita divozione venne poi sempre onorata dai Minerbiesi con ogni maniera di culto. Dalla detta memoria si rileva che nel 1287 vi era già una numerosa congregazione di uomini, e che nel 25 marzo giorno della Annunziazione cantarono solennemente la prima volta l'uffizio in onor di Maria. Ciò si può ammettere senza contrasto, chè tale era lo spirito e la fede di quei beati secoli, e perchè anche la pieve di san Giovanni in Triario essendo distante, e le strade, se pur v'erano, impraticabili; doveano coloro eseguire nel loro paese tutti gli atti di religione, e di pietà.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma tutto questo, ripeto, è solo probabile, e non appoggiato a monumento certo che si conosca; mentre tale memoria è piena di anacronismi, chè riguardo alla sostanza potendo essere vere le cose che espone, come parecchie lo sono, certamente poi sono falsate moltissime date (153). Certo è però che prima del 1378 esisteva questa cappella, (*) ed era nella giurisdizione del piviere di san Giovanni in Triario. Ripeterò ancora che potè essere edificata nel 1320 o poco più oltre quando venne edificato il castello da Iacopo I Isolani, e che quella Beata Immagine che si venerava da quelle antiche genti alla loro venuta, si dovette poscia riporre in questo nuovo tempietto fabbricato sotto la porta della torre del castello, ove poi sempre riscosse l'amore e la divozione dei Minerbiesi, che sempre la guardarono per loro celeste proteggitrice.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Cotale chiesuola venne poi sempre uffiziata sin verso alla fine del secolo decimoquinto da quella congregazione di uomini, che in ogni festa si univa per celebrare le lodi di Maria, ed è probabile che nella distruzione del castello fatta dal Piccinino nel 1438, o dal Borbone nel 1527 restasse involta nella comune ruina, poichè la cappella attuale mostra un ordine non anteriore al secolo decimosesto. Ed è appunto in questo secolo che si cominciano avere le più precise memorie che la risguardáno. Nel 1521 il rettore della parocchia Don Nicolò Brunelli alias de Bene, fece istanza a Rainaldo Graziano Arcivescovo di Ragusi, e Vicario della Curia Vescovile di Bologna perchè unisse tale cappella alla chiesa parocchiale (154).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Diffatti ciò avvenne. Ma il detto rettore per assicurarsi viemmeglio un tale possesso, chiese a quest' uopo il consenso dal Capitolo di san Pietro, e perchè approvasse una tal fatta unione. Risulta da (*) Non dirò che questa chiesuola fosse veramente una cappella chiusa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","ed uffiziata da qualche sacerdote anche prima del 1366 perchè nell'elenco fatto in tale anno di tutte le chiese della città e diocesi di Bologna, non vi si trova nominata (Meloni - Atti o Memorie degli uomini illustri in santità ec. V. 2.0).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dirò bensì che non vi dovette mancare quella sacra immagine, con il suo altaretto, e il tutto acconciato a modo di cappella, senza però che venisse legalmente riconosciuta per luogo pubblico e benedetto, e che godesse le debite immunità. Della sua antichità remota se ne parla ne' documenti di quella vertenza che tra poco son per narrare. un altro rogito dello stesso notaro (155), che il Capitolo approvò tale unione come utile e legittimamente fatta, e approva tutto l'operato in tale circostanza dall' Arcivescovo di Ragusi Vicario di Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In una vertenza che nel 1579 l'arciconfraternita di S. M. Assunta, Oratorio annesso a questa cappella, aveva coi Conti senator Rodolfo, e Antonio Isolani, apparisce che gli uomini di detta società entravano ad uffiziare il loro oratorio per un uscio che stava nella chiesuola di S. M. Annunziata (chiuso ora con ferriata), e che da tempo immemorabile essi mantenevano detta chiesuola e l'uffiziavano, e la credevano di loro pertinenza, esigendone le chiavi. A cui i Conti Isolani rispondevano non essere ciò vero, ma che tale cappella era di loro proprietà, e fabbricata sul loro suolo, come lo era altresi tutto il castello; in segno di che tutte le fabbriche pagavano loro annui livelli, e che per loro tolleranza avevano essi confratelli l'uso di detta cappella, et multa alia dicebantur, allegabant, et proponebant quae longum esset hic recensere.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Perciò a fine di evitare le liti ed ogni differenza, tutte le loro ragioni vennero pôrte all' Ill.mo Card. Paleotti, perchè egli decidesse del diritto tra gli uomini di detta compagnia, e i signori Isolani. Constituitisi dunque personalmente alla presenza del R.mo D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Angelo Peruzio vescovo suffraganeo del detto Card. Paleotti, Alessandro de Fabris Massaro di S. M. Assunta, Enea de' Rosetti, ed Ercole de' Bondi del Castello, assunti con mandato a rappresentare l' arciconfraternita insiem col magnifico Ioverius spagnuolo, dottore in medicina e in filosofia abitante nel castello, e stipendiato dalla comunità onde convenire e fuggir le liti, ed aver benevoli i Conti Isolani; rinunziarono solennemente a qualunque loro diritto presente e futuro, e acconsentirono che S. S. Ill.ma il signor Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vescovo Paleotti potesse unire quella chiesuola alla parocchia di S. Giovanni di Minerbio, e disporre di essa come avesse voluto (156). Come dunque potè ciò attuarsi se la detta cappella era già di pertinenza della chiesa parocchiale fino dall' anno 1521 come abbiamo veduto di sopra? come non v' entrò il paroco a reclamare, e tagliar d'un colpo ogni questione coi documenti alla mano, e rompere in questa guisa ogni litigio?","YES"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sopra di questo si è perfettamente all' oscuro, e pare incredibile che due atti pubblici non fossero noti a qualcuna delle parti. In questo caso io son d'opinione che circa sei anni dopo, dacchè fu fatta quell' unione primiera nel 1521 restasse distrutta questa cappella dalle brutali falangi del duca Borbone, e che distrutto e devastato l'archivio parocchiale, non si avesse più memoria e dell'unione e dei documenti. E che rifattasi dopo il 1527 la cappella dal popolo di Minerbio con oblazioni raccolte qui e colà, nessuno fin d'allora movesse più dubbio del di lei patronato, ma che ciascuno ne dovea usare come più gli piaceva.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Certo è che tra il carteggio di questa intralciata questione non si trova niente in proposito, e appena appena se ne scorge un'ombra dai pubblici documenti allegati. Stipulatosi solennemente quell'atto, non tardarono i Conti Isolani a mostrarsi piucchè mai generosi inverso la chiesuola di S. Maria Annunziata del Ponte di Castello.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Perciò costituitisi i Conti Rodolfo Senatore, ed Alamanno, alla presenza dell'Ill.mo Card. Vescovo Paleotti, ed esponendogli che essi possedendo una chiesuola sotto il titolo di S. Maria del Ponte nel castello di Minerbio, fabbricata, come dissero, dai loro maggiori, ed uffiziata sempre dal cappellano, o vicario della parocchia; per la divozione che essi signori hanno a quella Madonna, e per aumento del divin culto, e per comodo di tutti gli abitanti di detto castello, deliberano di unirla alla chiesa parocchiale, e di dotarla degl'infrascritti beni, dai quali traggasi una congrua conveniente per celebrarvi ogni giorno festivo e feriale continuamente e perpetuamente per comodo degli abitanti di detto castello, e di tutto il popolo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Perciò assegnano in dote a detta chiesuola un podere posto sulla pubblica via detta lo stradone, nel comune di Minerbio, colla sua casa rusticale, segnata oggi al N. 46, in vicinanza della chiesa parocchiale, e in confine della pubblica via, e a ponente e d'intorno cogli altri beni dell' Ill.mo signor Conte Rodolfo Isolani. Perciò pregano ed insistono che venga ammessa ed accettata la loro istanza. Allora il medesimo Vescovo Cardinale di Bologna dichiarò in conseguenza della generosità di quei signori, che la chiesuola di S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria del Ponte, fosse di giuspadronato Isolani, e membro della stessa chiesa parocchiale, con peso al paroco rettore di S. Gio. Battista di Minerbio di mantenere continuamente un sacerdote che tutti i giorni di ciascuna settimana, e sempre in futuro celebrasse la messa per comodo degli abitanti del castello, e di tutto il popolo in detta chiesuola, e che egli avesse l'obbligo di mantenerla di tutto il necessario per la celebrazione dei divini uffizi, conforme i capitoli stabiliti. Indi passa alla fondazione della dote, e l'ammette, e l'accetta al fine suddetto, stabilendo inoltre una pena di scudi ducento ai detti signori se dovessero mancare alle promesse di sopra stabilite (157).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ratificatesi di conserto tutte queste cose, e rogatesi pubblicamente tutte queste convenzioni, non rimase più agli uomini di S. Maria Assunta, nessun passaggio per entrare nel loro oratorio, perchè questo non avea altro ingresso che per l'uscio posto entro la chiesuola; ed ogni volta che voleano recarvisi per la celebrazione dei divini uffizi, doveano dal paroco dipendere e ottenerne licenza. Provvide anche a questo sconcio l'Ill.mo Vescovo Paleotti, chè nella visita pastorale che fece al detto oratorio il 20 marzo del 1579 vedendo che non vi era accesso all'oratorio di S. M. Assunta se non per mezzo dell'uscio che era nella chiesuola, ordinò (158) che al Priore e confratelli di quell' oratorio fosse consegnata una chiave, e stesse presso di loro, e ciò senza alcuna contraddizione, obbligando il priore o altri di detta compagnia che ogni anno nella festa di S. Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Battista dovessero presentare la detta chiave al paroco rettore di Minerbio, se questo piacerà ai Conti Isolani, che subito ne farà la restituzione senza contraddire e procrastinare un momento al rappresentante della compagnia, notandosi in un libro a parte questo atto appena seguito. E per dare tutta la forza al suddetto decreto, il giorno 16 maggio 1579, il Vicario generale di Bologna Mons. Angelo Peruzio, chiamò i deputati dall' università dei confratelli di S. M. Assunta, e consegnò loro una chiave spettante alla chie suola di castello, e ordinò che stesse sempre presso di loro, salvo sempre il decreto fatto nella visita pastorale, che venne accettato da loro, e se ne rogò atto pubblico da entrambe le parti (160).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel secolo corrente quella santa immagine della Vergine venne rimossa dal suo luogo. Ella era dipinta sullo spigolo dell'antico muraglione della porta del castello, ed essendosi sin dai più remoti tempi fabbricata la sua cappella in guisa che la santa immagine non poteva comparire nel suo mezzo a cagione della strada rasente, l'arciprete Rasori venne in determinazione di compiere questo lavoro, segando quel pezzo di muro ov' era dipinta la madonna, e di riporlo nel mezzo della cappella, costruendovi un nuovo altare, rimosso già il vecchio dall'angolo ov'era posto, su cui veneravasi nel suo antico luogo la santa immagine. Ora questa è posta in una decente nicchia con un frontale davanti, tutto beninteso ne' suoi lavori, e non lascia vedere che i due amabilissimi volti di Gesù e di Maria, ma tanto graziosi e freschi, che sebben contino forse più di cinque secoli, sembrano opera dei nostri tempi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sotto la mensa dell' altare vi ha un'immagine del morto Redentore giacente sulle bianche lenzuola, lavoro di gesso plasticato da artefice mano. Sull'altare, fornito di scaffa e tabernacolo, si venera in un piccolo ovato l'immagine di S. Lucia. Una balaustrata di legno separa l'altare dal rimanente della chiesuola.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vari legati servono ad uffiziarla in parecchie solennità. Vi si entra per una porticella posta a levante, che ha d'intorno gli ornati di macigno, e un gradino di marmo, e ai lati due finestre con ferriate secondo l'uso dei bassi tempi, che poi cessò da due secoli; e sulla porta di fuori vedesi un affresco che rappresenta la Vergine Annunziata, antico titolo della cappella, con alcuni rabeschi, e sotto il motto Beatus homo qui vigilat ad fores meas quotidie -, e in ogni sera dell'anno vi si recita dai castellani il SS. Rosario in onore di questa loro venerata proteggitrice S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","MARIA ASSUNTA DEL CASTELLO CHIESA E ARCICONFRATERNITA. Anche l'origne di questa chiesa storica è perduta tra il buio dei secoli. La stessa sua arciconfraternita è di data tanto antica che della sua primiera istituzione non serba che documenti vaghi ed incerti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tuttavia ad onor di Maria, alla cui devota arciconfraternita mi pregio di essere ascritto, mi studierò di mettere in chiaro tutte le più antiche memorie che risguardano la sua chiesa e l'arciconfraternita che tanto l'onora. Da una cronaca dell' archivio di questo oratorio, come già notai poc' anzi in questa parte, rilevasi che fino dal 1287 vi era questa congregazione d'uomini che uffiziava la chiesuola della SS. Annunziata del Ponte, e che nel 1295 questa congregazione eresse un oratorio con muraglie riboccate a settentrione del Ponte medesimo, e che nel 1301 fece dipingere gli architravi e soffitti, e che nel 1316 sotto il pontificato di Giovanni XXII vi fu fabbricato l'altare, mentre prima usavasi a quello dell' altra chiesa di S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria Annunziata. Si dice in essa che Papa Gregorio XI confermò a questa società il privilegio di portare la cappa di colore azzurro, chiamandola società dei fratelli di Maria, e che fino dal 1382 scegliessero a protettore della loro unione il Dottor massimo S. Girolamo. Fra le altre varie notizie, sparse però qui e colà di errori cronologici, questa v'ha, che il Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Iacopo Isolani fu molto geloso dell' onore di questa confraternita, e che perciò prima di recarsi legato in Francia nel 1430 la raccomandò caldamente al Santo Vescovo Nicolò Albergati, il quale fu poi Cardinale creato da Eugenio IV. Racconta che questo Vescovo il 29 settembre del 1428 venne a Minerbio, e visitò l'Oratorio della confraternita e vi concesse indulgenza di 500 giorni da lucrarsi nel di seguente che era la festa di S. Girolamo, protettore; e finalmente che il Pontefice Giulio II quando venne a Bologna nel 1508 l' arricchi d' indulgenze pei giorni 25 marzo e 15 agosto, le quali poscia vennero confermate dal Pontefice Pio V nell'anno 1570. Queste memorie che io non saprei interamente approvare, sono, dice la cronaca, tolte dal libro delle cronache de Vescovi ed Arcivescovi dell' Ill.mo Monsignor Ludovico Bonfiglioli Protettore di detta compagnia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Che tale sia stato il Bonfiglioli è certo, perchè rilevo dagli atti di visita che egli si recò più d'una volta a Minerbio, e specialmente il 19 aprile del 1613 in compagnia dell' Arcivescovo Alessandro Lodovisi in qualità di visitator generale, ove approvò i capitoli della confraternita (160), ma che egli abbia scritto un libro siffatto non l' ho potuto conoscere, per quante ricerche m'abbia fatto. Checchè pertanto si dicano gli amatori di quella cronachetta serbata nell'archivio di S. Maria Assunta, è necessario che io esponga la verità, negando che questa chiesa e l'altra di S.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Maria Annunziata sieno esistite prima dell'anno 1366. Ciò si prova evidentemente dal catalogo o elenco delle chiese e luoghi pii della città e diocesi di Bologna, compilato in tale anno, e recato dal P. Giovambattista Meloni negli Atti o memorie degli uomini illustri in santità ecc., al volume secondo. Nel quale elenco sotto il titolo De Plebatu S. Ioanis in Triario si legge che prima del 1366 esistevano le cappelle S. Teodori de Minervio, e S. Ternitatis de Calcadona, posta anch'essa in Minerbio, e non mai le suddescritte altre due chiese.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ritengo ancora essere falso, che fino dal 1382 la società di S. Maria Assunta, se pure esisteva in quell'epoca, si scegliesse a protettore il Dottor Massimo S. Girolamo. Perchè bisogna notare esser verissimo che il Beato Nicolò Albergati sia venuto a Minerbio a compiervi la sacra visita pastorale; ma ciò fu circa il 1417 e non nel 1428 come dice la cronaca; perchè in tale anno era quel Beato in legazione per le varie città di Lombardia onde mettere in pace la straziata Italia; e se nel mezzo di quell' anno egli trovavasi a Bologna, era però oppresso da tante e sì diverse cure tutte spettanti a quella stessa legazione, che non gli fu possibile recarsi in visita; anzi ricavasi dalla sua vita, che quel Beato dovette indi a poco fuggir travestito da Bologna; e dichiarato nemico della patria dalla fazione dei Canetoli, riparò a Modena, ove stette più mesi, e non tornò a Bologna che oltre la metà dell'anno seguente 1429.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Può essere però, e lo tengo per certo, che la società di S. Maria Assunta, prendesse per protettore S. Girolamo ad insinuazione del Beato Vescovo Nicolò Albergati, allorchè nel 1417, o in quel torno, visitò questo oratorio; mentre per amore e venerazione a quel santo Dottore, a cui era dedicata la Certosa di Bologna, di cui egli ne era stato membro e priore prima di essere vescovo, potè anche insinuare a quella società a prenderselo per avvocato speciale, e concederle la suddetta indulgenza. Ma è tempo che m'inoltri alla ricerca di memorie sicure, e a stabilire delle date certe per compendiare questa storica descrizione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Bisogna innanzi tutto che avverta, che pare certissimo che questo oratorio restasse involto nella comune ruina quando dal duca Borbone venne arso e distrutto il castello. Solo nel 1536 trovo un pubblico ducumento dal quale risulta che già da moltissimi anni esisteva la confraternita di S. Maria Assunta, e che in tale anno essendone priore Cristoforo Lombardi, stipulò con Giovanni Francesco Isolani primo Conte di Minerbio, istrumento, ricevendo per sè e per la compagnia un pezzo di terra unita alla chiesuola per fabbricarvi un oratorio per uffiziarlo in onor della Vergine, il quale era già cominciato e fondato prima di questo contratto.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ciò fa supporre con tutta verosimiglianza che siffatto oratorio venisse in altri tempi rovesciato in occasione di guerre civili, come notai nella prima parte, e specialmente nell'ultimo eccidio recato dal Borbone, e che ritornati gli uomini in questo castello, e ripigliato animo, per la munificenza del detto Conte Isolani si accingessero di nuovo a fabbricare il loro oratorio. Ricevette dunque il Lombardi questo pezzo di terra in emfiteusi da rinnovarsi ogni 29 anni coll' annuo canone di una candela alta, di mezza libbra, e col patto di non aprir finestre dal lato della rocca, e che detto oratorio non fosse piu alto di sedici piedi (161). Tutto venne eseguito conforme fu stipulato.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L'oratorio che si fece era grande meno della metà dell'attuale, e avea l'altare rimpetto all'uscio, ora ferriata della chiesuola, la quale allora ser viva di porta per dare accesso ai confratelli, e che fu cagione di lunghi contrasti, come osservammo. L'altare avea un quadro di S. Maria Assunta, che forse è quel vecchissimo che ora si trova nella sagrestia, ed uffiziarono questa cappella fino verso al 1600.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma perchè questa confraternita era venuta in molta rinomanza pel numero degl'individui che la componevano, o per non voler soggiacere a quella servitù di presentare ogni anno al paroco rettore la chiave dell' oratorio, quasi fossero di lui vassalli o mancipii, e avessero ottenuto in grazia di onorare la regina de'cieli; vennero in determinazione di fabbricarsi un nuovo oratorio che fosse capace per l'ampiezza e venustà di contenere, e di richiamare altri che con loro si associassero ad uffiziarlo. Tra questo oratorio e le mura dell'antico castello vi rimaneva un pezzo di terra incolta che non serviva a nessun uso e che era proprietà del Conte Antonio Isolani. Il giorno 7 maggio del 1582 stipularono i magnifici Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Battista Fabrazzi, Marc' Antonio Lombardi, Tommaso Bini, e Giacomo Zannini de Bussolaris, quattro assunti con mandato di detta confraternita, ed accettarono per sè e per la stessa, questo pezzo di terra bedosta posta tra la fossa e l'oratorio vecchio, dal detto Conte Antonio Isolani, col patto che in lunghezza non eccedesse i confini del pilastro esteriore della porta del castello, e in lunghezza si distendesse non più di quello che è presentemente, coll'annuo canone di quattro capponi vivi e buoni ad arbitrio di uomo dabbene (162), inchiudendovi in esso il peso della già menzionata candela, da pagare ogni anno nella vigiglia, del Santo Natale. Solo nel 1600 dice il minerbiese dott. Fabrazzi si fabbricò questo oratorio, e il 14 agosto di tale anno gli si diede principio da maestro Marc'Antonio Mainardi, e da Gabriello Chesini, e il 12 novembre del medesimo anno fu benedetto dal R. D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Luca Ant. Benvenuti, e vi si disse l'uffizio, e vi fu messa solenne, vi si suonò un organo nuovo che nel 1592 fu acquistato dai confratelli per servizio delle sacre funzioni (165). Questo oratorio è lungo piedi 33 bolognesi, e largo 22, e servi poi sempre a solennissime festività che a quando a quando la compagnia condecorata di poi del titolo di Arciconfrater nita, ordinava a gloria di Maria sua avvocata. Parecchi sommi Pontefici concorsero ad arricchirla di moltissime indulgenze, come appare dai brevi, e dai rescritti di Clemente X. e della Sacra Congregazione delle Indulgenze, conservatisi fino ad ora nel suo archivio (164).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il primo febbraro del 1696 fu aggregata all' Eccellentissima Arciconfraternita del Gonfalone di Roma, per cui è partecipe di tutte le grazie e indulgenze che ivi si godono, come rilevasi dal breve spedito a quest' uopo. Molti però degli atti delle congregazioni generali tenutesi in questo oratorio si sono perduti nelle peripezie degli ultimi tempi, e nell' abolizione dei sodalizi religiosi, e tra quelli che ne sono rimasti trarrò le seguenti memorie. Il 27 decembre del 1723 fu stabilito che l' Arciconfraternita passerebbe ad uffiziare la chiesa del convento in castello, per lavori che intendeva di eseguire nel suo oratorio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","L' anno seguente tutto si trovava in ordine, non solo rispetto agli abbellimenti eseguiti in esso, quanto agli arcibanchi di noce fatti di nuovo, e alla nuova sagrestia che già da qualche tempo si era cominciata, sicchè il giorno 15 agosto del 1724 fu aperto solennemente, e dalla chiesa parocchiale si recarono in processione all' oratorio le sacre reliquie del Velo, e de' Capelli della SS. Vergine, e vi fu sermone, messa solenne col suono delle trombe. Nel 1724 agli 8 di novembre Mons.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Rizzardo Isolani Vescovo di Sinigaglia confermò la donazione del terreno su cui si fabbricava la nuova sagrestia (165). Nel 1727 l'Arciconfraternita volle un quadro nuovo che esprimesse il più bel trionfo di Maria, cioè la sua Assunzione al cielo. Per consiglio e per opera dell' inclito Senatore Isolani, venne commesso questo lavoro ad Alessandro Troni pittor piemontese che trovavasi nella sua famiglia ad eseguirvi varie pitture.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo quadro riuscì a meraviglia, e lo diresti una di quelle Assunte di Guido Reni, tanto è bello il colorito, i lineamenti, e il disegno in quelle sovrumane teste dei Santi Apostoli che intorno al sepolcro della Diva celeste restano assorti nel più alto stupore, vedendola assisa sopra nuvole d' Angeli recarsi all' eterno riposo. Se non che ora si trova questo la voro in grande necessità di un buon ristauro. In quest' anno fecero anche eseguire l' ornato del quadro, e tutte le scolture d'attorno al Crocifisso nella residenza, e il nuovo altare fatto ad urna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1735 l' E.mo Arcivescovo Lambertini si recò in visita dell' oratorio, ove accomodò una lunga vertenza nata tra la compagnia del suffragio, e i confratelli di S. Maria, volendo la prima avere il diritto di suonare una campana che era sopra una torricella posta sugli avanzi della porta del castello. Propose l' E.mo vari capitoli o precetti da eseguirsi, sottoscritti di suo pugno, i quali vennero accettati da ambe le parti, e s' interpose presso Mons.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Rizzardo e suo fratello il P. Ercole Isolani del n. Oratorio di Bologna, perchè fossero rispettate le ragioni dei Confratelli di S. Maria Assunta.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dopo di ciò deliberarono in piena e generale Congregazione di volere in loro protettore il detto Emo Porporato; e recatisi a Bologna Gio. Lorenzo Fabri, Giovanni Casanova, Filippo Toschi, Alessandro Bolognesi, Girolamo Angiolini, e Sante Tarelli, esposero al detto Arcivescovo il desiderio dell' Arciconfraternita, il quale esaudi i loro voti, e benedicendoli, con tutta cortesia li congedò. Il 19 agosto 1736 vi fu gran festa in questo oratorio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il suddetto E.mo Cardinale vesti dell' abito di S. M. Assunta l' Arciprete Tommaso Morelli, ascrivendolo in simil guisa all' albo dei confratelli per essere con loro partecipe di tutti i privilegi e indulgenze che si godono da essi. Tale funzione si fece dopochè l' E.mo ebbe celebrata la S. Messa, e assisosi poscia sotto ad un baldacchino maestrevolmente preparatogli, terminò sì bella funzione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tra gli altri conferi il Sacramento della Cresima in questo oratorio ad un uomo attempato che da poco tempo avea abiurato il luteranismo, e si era reso cattolico. Ebbe questi per padrino nella sacra cerimonia l' Ill.mo Vic. Generale di esso E.mo Cardinale, il quale anche canto solennissima messa con musica istrumentata, mentre fuori si eseguiva lo sparo de' mortari. In tale circostanza si usò per le messe una nuova pianeta di elegante e finissimo ricamo, regalaţa a Santa Maria Assunta dalle Consorelle, pel valore di oltre a cento scudi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E per festeggiare maggiormente l' insigne loro protettore, e i molti cavalieri del suo seguito, vi furono nella sera fuochi di eletto artifizio; e l'istesso E.mo Porporato da una finestra del palazzo Isolani si degnò cortesemente di dar fuoco ad una girandola tra la gioia di tutto il popolo. Si corse anche il pallio da nove cavalli venuti da varie parti; e n' ebbe in premio il vincitore sedici braccia di damasco cremisi, ed uno stendardo su cui era dipinta la Vergine Assunta ; e il trattenimento del Cardinale, e del suo seguito, e tutte le spese della festa furono fatte dai Confratelli. Nel medesimo archivio si notano parecchi atti di spese, di aggregazioni, di feste e di legati, non che varie differenze nate a quando a quando, come avviene tra le corporazioni, le quali però sempre all' amichevole terminavano.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Se non che in siffatta guisa arrivammo ai tempi vertiginosi in cui ogni vestigio di religione si volea distrutto, e tutte le pie istituzioni dei nostri padri che per tanti secoli formarono la loro gloria dovettero scomparire per altrui prepotenza dalla nostra Italia. A questo oratorio si celebre per antichità, per privilegi d' indulgenze, e per maestà di funzioni toccò la comune sorte degli altri: venne soppressa l'Arciconfraternita, spogliata de' suoi diritti, demaniati i suoi beni, e l'oratorio istesso divenne proprietà del rapace governo per la famosa legge delli 8 vendemmiatore, VII repubblicano, e per maggiore onta, e vitupero, dall' Amministrazione centrale del Reno venne venduto con tutti i suoi mobili, e ragioni per sole 76 lire bolognesi, due baiocchi, e tre denari al cittadino Vincenzo Galazzi (166) prelevato già il canone alla famiglia Isolani di quattro capponi, o di lire sei. Non godette lungamente, nè pacificamente la famiglia Galazzi questo, e gli altri acquisti di sacre proprietà fatti in circostanze sì dolenti da ricordarsi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Da essa venne venduto al francese Visconte Seneffe, che lo acquistò pel suo erede N. U. signor Gustavo De la Roche, il quale non volendo il peso annuale del canone suddetto, venne ad una francazione (167) colla famiglia Isolani. Finalmente la repristinata Arciconfraternita sotto altro nome ne fece acquisto insiem coi mobili avanzati al pubblico ladroneggio per la somma di scudi 500 dal Visconte, Maresciallo di Campo, Generale Dionigio Talon (168) che successe in detta proprietà al signor De la Roche, e vi fa adesso le sue funzioni con quella pompa e decoro che convengono all' augusta Donna che la tiene sotto la sua valevolissima protezione. Dopo tante vicende avvenute nei tempi napoleonici, non si mancò tuttavia di uffiziare l'oratorio, e di soddisfarvi in parte, e alla meglio che si poteva quei legati di messe che vi sono uniti, conforme la volontà dei testatori, permettendolo i nuovi proprietari.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma nel 1816 il signor Seneffe proibi affatto l'uso dell' oratorio ai dispersi Confratelli, i quali poi si ridussero nei giorni festivi ad uffiziare la chiesuola, fintantochè ottennero poi nel 1821 per intercessione del signor Gio. Paolo Cella mandatario del signor de Seneffe il permesso di radunarvisi nei dì festivi per le loro pratiche di pietà. Anzi a quando a quando, indossavano il loro abito azzurro; sicchè con questa loro perseveranza grata senza dubbio alla Regina de'cieli, poterono finalmente vedere quell' aurora che annunziava loro il più compiuto trionfo sopra tutte quelle terrene potestà che gli aveano spogliati dei loro diritti.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Venuto essendo a reggere questa parocchia il non mai abbastanza commendato D. Gaetano Forlai, subito a tutto uomo si diede a cercare tutte le vie per mantenere e aumentare nel suo popolo l'avita religione, e per infervorarvelo maggiormente. Non manco pertanto di raccogliere i vecchi e dispersi avanzi di questa quasi distrutta Arciconfraternita, e di unirli in un nuovo corpo per condecorare viemmeglio le sacre funzioni.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di qual animo tutti si accingessero a secondare le mire di sì amato pastore, e a prevalersi del suo disinteresse per tutto ciò che riguarda a spese e a fatiche per la gloria di Dio, non saprò dirlo giammai. Fatto è che tutti accettarono sì bella occasione per dar nuova vita a quelle sparse membra, e unendovene delle nuove, formarne un corpo che fosse di prima più numeroso. Già spuntava l'alba del 24 settembre 1824 e il rimbombo dei mortari annunziava l' insolita festa in onor della Vergine.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Le chiese della parocchia, e dell' Arciconfraternita erano apparate colla massima sontuosità, e da quest' ultima spiccavasi la processione di 40 confratelli novizzi, seguiti dai vecchi vestiti col proprio abito, e dal loro Arciprete, e arrivati alla balaustrata del massimo tempio, vennero accolti da D. Luigi Pirotti minerbiese antico nostro confratello e paroco a S. Alberto di Piano, il quale vesti dell' abito di Maria l'Arciprete Forlai, che poscia spogliatosi di quello, indossò le insegne arcipretali, e vesti ad uno ad uno i nuovi Confratelli, e dopo Messa solenne, e Te Deum, si avviarono alla loro chiesa a ringraziare l' Eccelsa Donna, e a compiere ritamente le loro funzioni. Frattanto riformatisi gli antichi capitoli, e repristinatasi l' Arciconfraternita, tutto fu approvato dall' E.mo Ordinario il 21 decembre 1826.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Cercarono poscia gli uffiziali di aver tutte quelle indulgenze per la pia Unione che si poterono ottenere. In fatti avanzarono supplica al Pontefice Leone XII che con rescritto della S. Congregazione delle indulgenze 28 luglio 1827 accordó loro tutte le indulgenze di Gregorio XIII date già altra volta all' Arciconfraternita, accordò l'altare privilegiato in perpetuo 25 gen.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","1827 per tutti gli ascritti ad essa, e parecchie altre plenarie e parziali indulgenze in varie solennità dell' anno. Poi ottennero il Diploma di Aggregazione all' Arciconfraternita di S. Maria del Gonfalone di Roma, 6 agosto 1827 l' affigliazione dei Carmelitani Scalzi, 31 luglio 1827, quella dei PP. Capuccini 3 maggio 1831 per essere partecipi di tutte le loro indulgenze e privilegi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Perciò questa Arciconfraternita per essere aggregata a quella di S. Maria del Gonfalone gode di tutte le indulgenze che i Romani Pontefici, Gregorio XIII, Sisto V, Paolo V, Gregorio XV, Urbano VIII concessero con Bolle al medesimo Gonfalone; e come sua affigliata è a parte di tutte le grazie e indulgenze che i RR. PP. Predicatori, gli Agostiniani, i Minori Conventuali, i Carmelitani, i Minori Francescani, i Capuccini, gli Eremiti Camaldolesi (169) concessero a S. Maria del Gonfalone, che n'è la Madre.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ebbe sempre questa Arciconfraternita i suoi Protettori, i quali erano distinti personaggi che ne prendevano cura. Fra gli altri sono specialmente notati Mons. Ludovico Bonfiglioli, il quale essendo visitatore pel Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Colonna, ne visitò l' oratorio (22 luglio 1639) personalmente, e ne accetto il protettorato: Mons. Rizzardo Isolani Vescovo di Sinigaglia, e l'istesso Card. Arcivescovo Lambertini, e poi sempre qualche individuo della nobile Casa Isolani, come oggi n'è benemerito Protettore il signor conte Giacomo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sotto l'altare di questo oratorio vi hanno sacre reliquie della B. Vergine, e di vari Santi. Dal lato del Vangelo vi è una cantoria di legno con un antichissimo organo acquistato nel 1685 dal Massaro Gio. Battista Piatti collo sborso di lire trecento (170).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Tutte le feste si canta l' uffizio della SS. Vergine, e la sera dopo i vespri vi ha la recita dei sette salmi penitenziali; e la festa del Titolare si celebra solennemente ogni anno il 15 agosto, e nell'ottava dei morti si fa annualmente un triduo coll' esposizione del Venerabile, e discorso in suffragio dei Confratelli defonti. L' Arciconfraternita amministra parecchi legati di messe all' altare della sua chiesa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vestono i Confratelli un abito azzurro con uno scudetto sulla spalla destra in cui vi è ricamato lo stemma dell' Arciconfraternita. Questo consiste in una lunga e doppia Croce, che ha nel piede uno scudo su cui in campo azzurro-chiaro vi è una crocetta bianca e rossa colle parole intorno - Archiconf. S. Mariae.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Assumptae. Confalonis. Pontis.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Castri. Minerbii. Il Priore nelle funzioni ha di più un Crocifisso d' argento pendente al collo, e per testamentaria disposizione di Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Alberto Fabri (171) è membro dell'amministrazione de' pii lasciti fatti da lui ai poveri di questa parocchia. Dalla piazzetta o sagrato che sta d'avanti alla chiesa si vede sopra le due porte poste nella sua facciata un affresco logoro omai dalle intemperie, che rappresenta la Vergine patrona Assunta in Cielo. SANTA MARIA DELLA SANITA' DI MADAMA LA DUCHESSA DUFORT CONTESSA ROCHEJAQUELEIN.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sui confini di questa parocchia, e precisamente sull' antica Via Bianchetta che divide le due cure arcipretali di Minerbio e di Baricella, a due miglia di distanza da questo castello si trova questo piccolo oratorio del tilolo - Santa Maria della Sanità ---. Ogni indagine che ho adoprato sul suo conto mi riusci sempre vana, e non trovai nemmeno memoria che mi additasse in qualsiasi maniera la sua origine. Certo ella è di antichissima data, e anteriore di molto alla memoria del Venerabile Senatore Cesare Bianchetti, fondatore di altre due chiese nella parocchia di Baricella, in onore della Donna piena di grazia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questo oratorio è fabbricato sul fosso che divide le giurisdizioni delle due cure anzidette. La porta d'ingresso che è posta sul sentiero della strada appartiene al piviere di Baricella, e l'altare che poggia sulla sponda al di qua del fosso appartiene alla cura di Minerbio, ciò che in altri tempi fu origine di scissure orribili per le pretensioni reciproche dei due parochi. Nel 1685 venuto arciprete a Minerbio il canonico lateranense D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Angelo Agostino Rutati, rinnovò subito questione coll'arciprete di Baricella D. Durando Franzaroli per avere libero l'accesso alla detta cappella, e senza alcuna sua dipendenza esercitarvi in essa ogni maniera di funzioni. Bisogna avvertire che dagli atti messi a stampa, e da tutto il carteggio di questa famosa controversia sembra risultare che da altri parochi si fosse agitata questa vertenza, e si venisse perfino tralle due popolazioni allo spargimento del sangue.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ora abborrendo noi da siffatte memorie, racconterò come questa questione venisse amichevolmente terminata, e come ciò fu causa e principio di stabile pace. Pretendendo dunque i due parochi l'accesso a questa cappella senza reciproca dipendenza, ne allegavano in proprio favore parecchi atti di giurisdizione esercitativi, come consta dalle scritture legali, e dai testimoni prodotti dall' avvocato Tibernio Lucidonati lucchese per quello di Minerbio, e dall'avvocato Sebastiano Caffarini per quello di Baricella, e dopo due sentenze favorevoli a quel di Minerbio per mantenersi nel possesso de' suoi diritti, come consta dagli atti del signor Girolamo Monari notaro del foro arcivescovile; fu appellato da quello di Baricella, e fu prodotta la causa avanti a Monsignor Vicelegato di Bologna, il quale la commise al suo uditore signor Porfiry, con il voto della Rota bolognese, come consta dagli atti del signor Girolamo Medici notaro del foro civile. Essendo però codesta causa pendente e indecisa, pel loro meglio avvisarono le parti, e ciò per consiglio di savi amici, di stabilire una vicendevole concordia per evitare spese, incomodi ed amarezze.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Stabilirono dunque di compromettere dette differenze in due onoratissimi Cavalieri, e di stare alla loro decisione. Il Rutati Arciprete a Minerbio fece mandato di procura (172) nell' Ill.mo e R.mo signor Canonico Floriano Malvezzi, e il Franzaroli Arciprete a Baricella, nell' Ill.mo signor conte Prospero Filippo Castelli Priore, e Cavaliere della Religione di S. Stefano (175), ai quali attribuirono amplissime facoltà di terminare si lunga differenza, come consta dai mandati di procura presentati. Questi rispettabili personaggi dopo di aver visto, esaminato, considerato, e udite più volte le parti, arbitrarono nel seguente modo.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","- 30 ottobre 1695. Desiderando i suddetti due Arcipreti di por termine a si lunga vertenza...... dovranno rinunziare per se stessi, e per suoi nelle loro arcipreture successori ad ogni e qualsivoglia giudizio fatto e pendente, e che forse potesse farsi ecc...... a tutti gli atti giuridici e non giuridici fatti ecc..... alle sentenze, decreti, appellazioni ecc..... in prima e seconda istanza, recedendo totalmente dalla lite in amplissima forma, anche per patto espresso, per via di transazione, e in ogni miglior modo possibile ecc....... e a questo effetto davrassi però stipulare rogito di pubblici notari che eсс. Il signor Arciprete di Minerbio potrà ogni anno nel primo lunedì delle Rogazioni una volta, ed un' altra in occasione della processione del SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Rosario, che si farà il giorno della prima domenica dopo l' Assensione di nostro Signore, valersi assolutamente di detto oratorio...... o per mutarla nel giorno del Corpus Domini, non impedito da contingenza di tempo, siccome anche in congiuntura di qualche infermo delle dieci case più distanti dalla sua chiesa, ed a quello (oratorio) vicine, come dalla nota che venne registrata in fine di questo pubblico documento ecc...... Nelle quali uniche e sole circostanze potrà servirsi dell' oratorio senza alcuna dipendenza dall' Arciprete di Baricella ed esercitare in esso quelle funzioni e diritti di circostanza, e nulla più. Il signor Arciprete di Baricella poi avrà sempre il diritto di uffiziare quell' oratorio, eccettuate le circostanze espresse di sopra, e servirsene per tutte quelle funzioni che crederà di farvi. Per questo e non altrimenti ogniqualvolta i due parochi rispettivamente vorranno funzionare in detto oratorio, sarà loro da chi si spetta somministrata la chiave.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E perchè tutte le predette cose abbiano il loro vigore, dovranno aver forza di sentenza, decreto definitivo del giudice, e di causa finita ecc., ecc... lo Floriano Malvezzi arbitro eletto dal M. R. S. D. Agostino Rutati Arciprete di Minerbio come per rogito del signor Tommaso Volta ho stabilito e concordato quanto ecc.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Io Prospero Filippo Prior Castelli arbitro eletto dal M. R. S. D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Durando Franzaroli Arciprete di Baricella e Vicario Foraneo, come per mandato rogato da Ser Almerico Diolaiti, ho stabilito e concordato quanto ecc...... Seguita la verifica legale per rogito di Ser Tommaso q. Bernardino de Voltis (174). Terminate queste differenze, non si pensò più ad altro che a mantenere la pace, la quale fino al dì d'oggi rispetto a quella cappella non è mai stata più rotta dai successori di quei due contendenti. Parecchi atti di visite pastorali si eseguirono in detta cappella specialmente negli anni 1639, e 1645 ove tutte le cose si trovarono in piena regola.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Dalla proprietà dei nobili Bianchetti venne in dominio della famiglia Hercolani, e da questa, da parecchi anni, passò in diritto della duchessa e contessa Rochejaquelein, la quale ultimamente la fece abbellire in ogni sua parte. È lunga questa chiesuola piedi 10 e larga piedi 8 bolognesi. Sopra il suo altare di pietra vi è una graziosissima madonna dipinta in tela, che allatta il bambino Gesù, il quale volgendosi dalla madre, sta mirando una bellissima fanciulla genuflessa al lato destro di Maria, ed è la vergine di Alessandria s. Caterina, colle loro teste attorniate da aureole d'oro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Più basso vi ha s. Nicolò vestito pontificalmente, e alla sua destra un altro santo, che al sacro paludamento si direbbe un vescovo di rito greco. Ma sono si belle tutte le loro movenze, sì espressivi i loro volti, sì freschi i colori di quei ritratti che quantunque quella tela conti più secoli, sembra essere opera di pochi giorni. Le genti dei paesi vicini ricorrono a quella chiesina in tutti i loro bisogni, e specialmente per avere sanità nelle loro malattie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E sotto tale titolo appunto s'invoca Maria, che diede anche il nome all'antica via Bianchetta, oggi chiamata Via della Sanità. S. ANTONIO DA PADOVA DEI CONTI VITTORI. Per precisare alla meglio che si può l'epoca che fu innalzata questa bella cappella, bisogna rimontare ad altra epoca, quella appunto in cui la famiglia Vittori recossi in Bologna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Secondo che scrive il Conte Fantuzzi agli articoli biografici degli uomini illustri di questa casa, dalla città di Faenza venne a Bologna nel 1440 Andrea Vittori dottore in medicina, che distinto per credito di dottrina e di nascita, fu rettore dello studio bolognese. Lionello suo figlio si rese insigne anch' egli in questa scienza, ed ebbe cattedra nell' Archiginnasio per lunghissimi anni, e per la molta sua fama ottenne per sè, e per la sua famiglia la cittadinanza di Bologna il 2 aprile 1489. S' imparentarono i Vittori con le famiglie Fava, Roffeni, Bolognini ed altre di non minor conto, e vennero ascritti al libro d'oro della nostra città, sostennero parecchie magistrature, e fin dal 1519 avevano già larghi possedimenti in questi contorni con palazzo fondato forse da loro.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Per questo adunque verso la metà di quel secolo sedicesimo si potrebbe asserire che la devota e graziosa cappella di s. Antonio da Padova fosse fabbricata. Questa la troverai distante una mezza lega dal nostro castello, a mano sinistra della strada che conduce alla pieve di Baricella. A capo di un lungo viale sorge ella omai da tre secoli in tutta la sua venustà tra mezzogiorno e ponente dall' antico palazzo che vi è annesso.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","T'introduce in questa chiesa un ampio vestibolo coperto da un portico di pietra a volta reale, sostenuto da quattro colonne, passando sopra al sepolcro ove nell'ottobre del 1814 venne deposta la salma del Conte Pietro Vittori. Entrato in chiesa vedrai un bello altare di scagliuola antica che nel mezzo del pallio ha l'immagine del titolare, attorniata da fiori, da uccelli, da rabeschi e fogliame, con di sotto lo stemma dei giuspatroni, e le due credenze di ugual materia ai lati di esso. Bello il gran quadro, certo di buona scuola, ove si vede il Santo assiso sulle nuvole con una corona d'argento in capo, tra gruppi di angioletti, che alza la destra in atto di benedire alcuni infermi, e di comandare a qualche spirito maligno, che stanno sotto a' suoi piedi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel piccolo coro vi è un organo di stupenda bontà fabbricato sul finire del secolo scorso da Don Giampaolo Zamboni minerbiese. Nel medesimo coro ai lati del quadro vi sono in gesso le due statue di Gesù Salvatore, e della Concezione della B. Vergine, e nel corpo della chiesa vi sono quelle di s. Donino soldato, di s. Antonio abate, di s. Isidoro contadino, e di s. Lucia vergine e martire, tutte di gesso, dell' altezza di tre piedi col loro piedestallo che le sostenta. Questa chiesa è della lunghezza di piedi 29 compresovi il vestibulo e il coro, e larga piedi 14.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sopra la porta al di fuori v' ha in chiaro-scuro rappresentato il santo taumaturgo da Padova, e da pochi anni sono state chiuse due finestre di antico gusto che le stavano ai lati. In altri tempi i Conti Vittori festeggiavano il loro santo avvocato con solennità che non hanno esempio. Tridui in preparazione alla festa, altri in ringraziamento, sermoni, luminarie, fuochi di gioia ed altre cose in suo onore.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Anche oggi vi è gran divozione a quel santo, e i medesimi Conti Vittori, certo non degeneri dai loro avi, non mancano di rendere sempre più venerata l' immagine del loro beato protettore, coll'accrescerne maggiormente il culto. Tra levante e settentrione a pochi passi da questa cappella si trova l'antico palazzo con torre dei Conti Vittori. Di questa bella fabbrica mancano tutte le originarie memorie.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Probabilmente fu fatto nel 1500 come ti dà a conoscere lo stile. Pare che in origine fosse un convento, o almeno un ospizio di cenobiti, e alla simetria regolare delle stanze, e agli andirivieni, e a certe grandi sale che ti davano notizia di una certa vita comune, diresti che casa religiosa fu piuttosto anzi che no. Ora è tutto modernato con gusto squisito dal suo padrone, e fra i nuovi lavori vi si ammira una bella scala con parapetto di ferro che ti dimostra il buon gusto degl' inventori, e degli artefici.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi è a mezzogiorno una gran sala, detta la cucinazza tutta già dipinta da qualche secolo, che per il solito vezzo di voler piuttosto vedere il bianco anche a costo di perdere la vista, si è coperta di calce. Sull' uscio che v' introduceva per entro il claustro, vi era lo stemma Vittori con questa iscrizione: RECEIPTIONS : VICTORIA'S, MERIC. Fuori del palazzo sotto un porticato (ora atterrato) vi era un'antichissima madonna con s. Antonio dipinta nel muro, che anch'essa fu scancellata e coperta di bianco !","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di dietro al palazzo vi è un gran fabbricato che serve di scuderia, di stalla, e di fenile. Nei culmini di questo fabbricato vi sono alcuni merli alla ghibellina, come ne ha la torre che fa angolo al palazzo medesimo. CHIESA DELLA NATIVITA' DI MARIA V.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E CONFRATERNITA DEL SS. SACRAMENTO ECC. Un' antichissima Compagnia denominata del Suffragio esisteva in Minerbio fin dai primordi del 1600.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questa corporazione vestiva un abito bianco con sopra le spalle una mantelletta nera e una insegna sul petto che ti denotava di essere una società d' uomini intesi a suffragare con opere pie le anime del purgatorio. L'oratorio in cui uffiziava questa congregazione esisteva tra l'antica chiesa parocchiale e l' antico companile, ed era anche chiamata la sagrestia vecchia (176), senza però avere un titolo qualunque. Un altare nel mezzo coll' immagine di un Crocifisso, alcuni banchi, e pochi arredi per le funzioni, erano tutto il corredo di quella Compagnia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Determinatosi dall' arciprete Bolognesi di fabbricare la nuova chiesa parocchiale, elasciati a questo scopo i suoi beni, previdero gli uomini di quella Compagnia, che nell' atterramento delle vecchie fabbriche avrebbero anche perduto il loro oratorio. Per questo avvisarono d'innalzarsi una chiesa in cui potessero esercitare tutte con decoro le loro funzioni, e accrescere il numero dei confratelli: una chiesa che superasse in grandezza l'antica parocchiale, e che potesse anche servire ai bisogni dell'intera comunità. Espostosi da loro il proprio desiderio all' arciprete Bolognesi, questi lo accolse, ne agevolò i mezzi, e soprastette assiduamente all'opera.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Anzi egli stesso diede loro il terreno in emfiteusi perpetua (176) rinnovabile ogni ventinove anni per l' annuo canone di libbre due di cera lavorata, bianca, e in candele col patto del biennio, e di chiederne la rinnovazione. Questo terreno era una porzione del benefizio di s. Maria Annunziata del Ponte di Castello, della misura di tavole 17 e piedi 85 su cui venne tosto fabbricato il grande oratorio in onore della Natività della Regina de' cieli.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Confina colla via pubblica detta Stradone e cogli altri beni spettanti a detto benefizio. Davanti a questa chiesa vi è la sua piazza, o sagrato chiuso da paracarri di marmo e catene di ferro, e vi si entra per due porte. Una grand' area e la sontuosa cappella, unica che vi sia, formano tutto il corpo di questa bella chiesa.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sulle due porte d' ingresso vi è la cantoria, o tribuna con un organo eccellente, e la residenza degli uffiziali è posta tra le due porte medesime. D'attorno ai muri vi è la Via Crucis, e i banchi nuovi per la Compagnia, e pei giovanetti della congregazione occupano tutta la chiesa. Si ascende al presbitero per due gradini su cui stanno di fianco due colonne che sostengono la maestosa volta del catino.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In mezzo vi è il bello altare di pietra messo a colori marmorei, e ornato di dorature, con due scaffette e tabernacolo, e candelieri di ottone pei giorni feriali, e di legno inargentato per le feste solenni. Sotto all' altare vi è il corpo di san Bonifazio martire, e un'ampolla del suo sangue. Il gran quadro che sta in mezzo ad un bello ornato di gesso e a due statue colossali che rappresentano Davide ed Isaia, dimostra la nascita della celeste Donna, e si crede opera del professor Donnini o del Calvi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sul tabernacolo vi è un sottoquadro che rappresenta le sante giovanette Filomena, Rosalia ed Eufrasia, dono del fu Monsignor Canonico Osti alle zitelle dell' educandato. Nei muri laterali della cappella vi si posero da parecchí anni le statue dell' Immacolata, e di san Luigi Gonzaga, protettori della congrega dei giovanetti. Dal lato del Vangelo vi è la bella sagrestia fatta nel 1766 concedendone il terreno in emfiteusi perpetua l'arciprete Morelli, coll' annuo canone di soldi dieci da pagarsi (177) nel dì dell' Annunziazione in ogni anno nel mese di marzo coi soliti patti d'investitura.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In essa si conservano varie reliquie di santi, e vari armadi pei sacri paramenti, e per un grande Crocifisso di stucco posto su di una croce magnificamente intagliata e dorata in ogni sua parte. Dalla sagrestia si passa alla cappella interna dell' educandato di cui tra poco terrò parola. Nel medesimo anno 1766 i confratelli di questo sodalizio pubblicarono colla stampa il sommario delle indulgenze concedute dai Pontefici Clemente VIII e Clemente X a tutti gli ascritti alla Confraternita del Suffragio in Minerbio, aggregata all' Arciconfraternita dell santissimno Suffragio di Roma, e lo dedicarono al N. U. signor Francesco Tubertini Pelloni protettore della loro compagnia.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Anche questa bella chiesa che in molte circostanze ha servito ad usi parocchiali, e specialmente quando s. Gio. Battista n' era impedito o per ristauri che vi si operavano, o per apparati solenni che in occasione di celebri feste vi si eseguivano, venne in proprietà del governo repubblicano per la stessa legge dell' 8 vendemmiatore, VII della repubblica. E siccome questa venerabile Compagnia avea anche una casa in proprietà nel castello in Via Grande, segnata oggi col numero civico 791 questa unitamente all' oratorio fu demaniata, e pel solito scherno che si usava ai luoghi a Dio consacrati, venne l'oratorio dall' Amministrazione Centrale del Reno venduto a Vincenzo Galazzi per lire 50. 19. 10 bolognesi, prelevato il canone di libbre due di cera dovute al benefizio parocchiale, e la casa istessa fu venduta al medesimo per lire 134. 8. 4 bolognesi, prelevato il canone di tre capponi alla nobile famiglia Sampieri di Bologna (178).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Demaniata questa chiesa, è ridotta a magazzino e a peggio nel passaggio delle truppe, e soppressa la Confraternita, questa non si rialzò che per pochi momenti menti, e quasi di furtivo, come per prendere gli ultimi slanci della sua totale caduta. Il governo d' allora non riconoscendola più per un corpo permesso, o tollerato, dovette ella cedere a tutto il peso della ingiusta oppressione, e sciogliersi affatto. Il Galazzi però che non del tutto dovea aver perduto la coscienza, vedendo lo strazio delle sacre proprietà a cui egli stesso avea messo mano, eseguirsi nel suo paese, credette di riparare per un momento il mal fatto col cedere a titolo di donazione questo oratorio alla Compagnia del Santissimo Sacramento (179) che era l'unica riconosciuta legalmente.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Fin d'allora, e fu nel 1808, non comparve mai più la Confraternita del Suffragio, e non vi ha nessun vestigio che ne dimostri la sua passata esistenza. Allora la Compagnia del Santissimo ripiglió la propria uffiziatura in questo suo oratorio, e dopo due anni di possesso lo cedette al medesimo Galazzi, che, nonostante la fatta donazione, senza alcun diritto lo avea venduto insiem cogli altri suoi beni che dall' Amministrazione Centrale avea acquistato, al Visconte Seneffe. Tuttavia da questo nuovo padrone venne tollerata la Confraternita del Sacramento, e seguitò ad usare in esso come quando ne avea la proprietà.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Finalmente cessate le guerre, e ricomposto l'ordine nella società, venne cañonicamente ripristinata la detta Confraternita con decreto del Vicario Generale di Bologna Monsignor Camillo Ceronetti il 31 ottobre 1816 assumendo il suo abito proprio, cioè cappa bianca con l'insegna del Sacramento sul petto, e un Crocifisso d'argento al suo priore pendente dal collo nelle funzioni. Tanto il priore di questa Compagnia, come di quella estinta del suffragio, e dell' altra di s. Maria Assunta per testamentaria disposizione di Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Alberto Fabri, sono amministratori della sua eredità di conserto coll' Arciprete di Minerbio nel soddisfare a tutti i legati che egli lasciò a vantaggio dei poveri di questo paese, come esso avea ordinato nel suo testamento. Questo oratorio venne finalmente ceduto all' arciprete Don Gaetano Forlai dal signor Alessandro Conte De la Roche, mediante l'avvocato Luigi Lamaire coll' indennizzo di scudi romani 744. 51. 5 compresivi anche tutti i mobili (180), e prelevati i pesi dovuti all' Arciprete pro tempore di Minerbio. Ma siccome al morir del Forlai non era del tutto pagato, ed avendo il suo erede rinunziato ad ogni diritto si attivo che passivo: fu allora acquistato dall' Amministrazione parocchiale con offerte già a questo scopo ricerche, lasciandone l'uso alla detta Confraternita del Sacramento, alla Congregazione dei giovanetti, e alle zitelle dell'educandato (181).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questi Confratelli si radunano ogni festa per cantar Salmi e fare orazione. Si celebra da loro in ogni anno un ottavario solenne in suffragio dei loro estinti compagni che si tiene dopo la Commemorazione dei Morti, e la solenne esposizione del Venerabile nella domenica tra l'ottava del Corpus Domini, che è la festa per loro del proprio Titolare. S. FRANCESCO DI PAOLA DEI SIGNORI FRATELLI CAPPI.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questa bella cappella fu innalzata (182) nel 1748 tra levante e mezzogiorno sulla sponda delle antiche fosse fuor del castello. Lunga piedi 15 e larga piedi 12 bolognesi con la porta a ponente di bella architettura ti si presenta sulla strada che poi attraversando larghe praterie ti conduce all' antica pieve già collegiata di san Giovanni in Triario. Sopra il suo bello altare di pietra, vedrai un bel quadro in cui è dipinto il taumaturgo Francesco di Paola in atto di venerare la Vergine col divin suo Figlio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Non si conosce l'autore di questa tela. Dal lato dell' Epistola vi è una piccola sagrestia co' suoi paramenti per servirsene a soddisfare il legato di una messa ogni mese in perpetuo (183). Di dentro alla chiesa tra la finestra e la porta si legge scolpita in marmo questa iscrizione: D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","O. M. GIOVANNI FRANCESCO CAPPI FECE FARE QUESTA CHIESA PER SUA DIVOZIONE CON OBBLIGO DI UNA MESSA OGNI MESE IN PERPETUO S. BIAGIO DI MINERBIO CHIESA SOPPRESSA. Di questa antichissima cappella e sua postura non vi ha memoria veruna.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Gli scrittori delle Chiese parocchiali della diocesi di Bologna al T. III p. 90 parlando della pieve di s. Giovanni in Triario, rammentano essere stata sotto la sua giurisdizione anche la chiesa di san Biagio di Minerbio. » Ed in tale estesa giurisdizione (cioè di Triario) ritrovavasi anche nel 1508 come rilevasi da un campione esistente nell'archivio Arcivescovile di Bologna di quest'anno, che anzi vi si aggiunse altra chiesa sotto il titolo di s. Biagio di Minerbio, la quale prima di essere stata unita a quella di s.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Margherita di Armarolo (per decreto del B. Niccolò Albergati nella visita pastorale fatta nel 1417 a Minerbio. Melloni V. 2 pag.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","377) to era stato alla parocchia di s. Giacomo di Bagnarola. » Forse questa chiesa venne distrutta dal duca Borbone nel 1527.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E nulla sapendo di tutto questo, mi basterà l'aver fatto conoscere che ella già fu, e sul rimanente conservare silenzio (*). (*) Chi potrebbe negare che questa cappella dedicata a san Biagio martire non potesse esistere nel luogo chiamato Palazzi Rossi, intantochè questo benefizio prima di divenire canonicato (1807) come notai nella prima parte, era una cappellania pel coro di san Pietro, fondata sotto il titolo dei santi Bartolomeo apostolo, e Biagio martire? vedi la nota 99 nell' Appendice.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","S. TEODORO DI MINERBIO CHIESA SOPPRESSA. Anche di questa chiesa sono tanto scarse le notizie, che appena si può dire che ella esistette. Nel campione delle parocchie redatto nell' anno 1378 ed esistente in Vescovato, si legge al titolo - de plebatu S. Ioannis in Teriario tra le altre chiese a questa pieve soggette: Ecclesia s. Theodori de Minerbio: - Ma dove fosse la postura di questa chiesa, chi lo sa?","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","In una memoria MS. che ebbi dall'archivista del Vescovato signor Amorini, si legge la seguente nota L'oratorio della SS. Trinità di Calcadona, che esisteva anche nel 1378 al quale in progresso di tempo venne unito l'altro oratorio poi demolito di s. Teodoro, formando coi beni di amendue un pingue benefizio semplice che appartenne sempre alla nobile ed antichissima famiglia dei signori Bottrigari. » Tanto basta per dire che ella esistette, chè ridicolo sarebbe il congetturare più oltre.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","SANTISSIMA TRINITA' DETTA DI CALENDONE, O CALCADONA CHIESA SOPPRESSA IN MINERBIO. Esisteva forse questa antichissima cappella prima del 1373 tempo preciso in cui venne benedetta la prima Chiesa parocchiale? senza dubbio, e ciò rilevasi dall' Elenco del 1366 riferito dal già notato P. Melloni, nel quale al titolo - De Plebatu s. Ioanis in Triario si fa menzione tra le altre chiese anche di questa S. Ternitatis de Calcadona, non che di quella S. Teodori de Minervio, superiormente descritta.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","E nella nota seguente pone queste due chiese tra quelle che sono senza cura, cioè S. Nicolai de Bagnarola, s. Teodori de Minerbio, S. Trinitatis de Calcadona juxta Minerbium, etc. Ella è poi anche segnata nel campione di tutte le chiese del 1378 e si trova che ella era soggetta alla pieve allor collegiata di s. Giovanni in Triario. Tra le visite pastorali fatte del Vescovo di Bologna Monsignor Campeggi sotto l'anno 1554 si legge.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","- Die 25 Octobris visitavit Ecclesiam s. Iois. Baptae de Minerbio. Patroni DD.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Com. Insulanorum... Insuper dixit quod sub cura dictae ecclesiae intra illius limites est ecclesia sine cura sub titulo SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Trinitatis, Patronatus D. Caroli de Usubertis...... et haec in bonis stabilibus Torn. 120 circa, et in hac ecclesia non celebratur nisi in Dominica SS. Trinitatis.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1536 era rettore di questo semplice benefizio D. Marco quondam Astolfo di Gilifortis cherico feretrano. Si ritiene poi falsa quell' asserzione che di tale benefizio avesse sempre il patronato la nobile famiglia Bottrigari; chè in tale atto di visita non si sarebbe nominato il de Usubertis.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Bisogna anzi dire che allo estinguersi degli Usuberti passasse nei Bottrigari, giacchè questi con quelli aveano parentela come rilevasi dal Dolfi. 1551 Ercole di Gio. Battista Bottrigari fu marito di Lucretia Usberti, famiglia antica e nobile che ha avuto altre nobili parentelle.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","- Dolfi. Cronologia ec. p. 216.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questa chiesa cotanto antica sussiste tuttora distante pochi passi dal tempio parocchiale, ma da oltre a quarant'anni si trova profanata, ed ha servito quando da magazzino, e quando da bottega, e nel 1827 servi per fabbricarvi, e fondervi le quattro campane che ora stanno nel campanile. Nel tempo che tutte le chiese delle Confraternite vennero demaniate, ella era uffiziata dai vari membri di quelle, e servi a quest'uso per alquanti anni. Questa chiesa è a travatura.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Vi era un solo altare con un dipinto antichissimo nel muro che esprimeva le tre divine Persone attorniate da gruppi di Angeli, che nel 1820 da una mano vandalica fu coperto di calce. Anzi v' ha chi ricorda essere stata dipinta tuttaquanta la chiesa. Chi fu quel pittore che la dipinse?","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","era egli un eccellente maestro? e quando guarirà questa bianco-mania di coprir di calce ogni pietra, e ogni sasso perchè reca con sè l'impronta dell' antichità? Tantae stultitiae nullum est medicamen in hortis.","YES"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Al presente alcuni individui della famiglia Bottrigari per grazia apostolica godono i frutti di quel pinguissimo benefizio in una rendita sicura di scudi 290 per emfiteusi fatta colla famiglia Isolani (185), per essere posto in mezzo a' suoi beni. CHIESA DEL SANTISSIMO SACRAMENTO OSSIA DEL CONVENTO SOPPRESSO NEL CASTELLO DI MINERBIO. Sorge tuttora questa chiesa profanata, e abitata da poveraglia nel borgo superiore del castello chiamato ora - Via di e segnata al numero civico 98, e vi è ancora intatto sopra l' annesso convento, che nel 1691 cominciò a servire di abitazione e di educandato a parecchie monache, e fanciulle.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Il dottor Don Gio. Battista Torri paroco alla chiesa di Granarolo accettò nella sua canonica alcune pie donne le quali depositando nelle sue mani alcuni censi che costituivano le loro doti, lo supplicarono di acquistare per loro alcuni fondi per fabbricarvi una cappella ed un convento. Di buon grado esaudille quel rettore, e anzi si diede ogni studio per cercare altrove delle offerte onde venire al divisato scopo, e serbare intatti i loro censi perchè avessero poscia servito al loro sostentamento.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Abbiamo un documento del primo di luglio 1690, dal quale risulta che il dottor Torri a comodo delle monache terziarie dell'ordine di san Francesco, e loro monastero nel castello di Minerbio, acquistò da Gio. Battista del fu Matteo Fontana col consenso di Francesco, senator Giovanni, e altri fratelli Sampieri, una casa murata, con orto e cortile pel prezzo di lire 1500 pagate con denari provenienti dalle offerte di pie perso(185). Similmente nello stesso mese si ha un altro documento col quale il detto paroco dimostra di avere acquistato dal Conte Giacomo Isolani, due stanze, parte di una casa posta nel castello di Minerbio nel borgo superiore presso altra casa comprata da esso paroco a comodo delle predette monache per lo prezzo di lire trecento cinquanta (186).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Stipulatisi questi contratti con tutta attività, il detto paroco di Granarolo passò all'edificazione del convento, e alla fabbrica della chiesa, sicchè in meno di un anno poterono le monache entrare in monastero, e aver pronta la loro cappella per assistere alle funzioni conventuali. Trovasi un altro pubblico documento di locazione fatta dal Conte Giacomo Isolani a Don Gio. Battista Torri per comodo di quelle suore terziarie, a condizione però che esse paghino il canone, e in caso che queste abbandonassero detti beni, allora il presente contratto di locazione sia a comodo della chiesa parocchiale di Minerbio; ed anche con questa condizione, che dette monache possano godere di tali beni sinchè staranno sotto l' ubbidienza dell' Arcivescovo di Bologna, e sotto il governo del suddetto paroco, e dopo la di lui morte a quel di Minerbio, per l'annuo canone di un paio d'ova da sorbire nella festa di Pasqua di Rissurrezione di ciascun anno in perpetuo (187).","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Già nel 1692 stavano in questo convento tre monache ed alcune novizie, i nomi delle quali erano: suor Francesca, al secolo Margherita Giuliana Marsigli di Bologna; suor Antonia Gaetana, al secolo Dorotea Grappi di Bologna; e suor Giacoma, al secolo Maria Gorzini di Roma (188). Pochi mesi dacchè furono entrate in convento, pare che avessero da soffrir qualche cosa per parte del paroco di Granarolo, che non potendo, o non volendo dar loro gli alimenti necessari, furono costrette di rivolgersi ad una congregazione di Cardinali a Roma per avere soccorso e giustizia dai mali trattamenti che da lui ricevevano. Anzi in questa supplica espongono di essersi ridotte a mangiare perfino dell'erba e a bere dell'acqua, e di essere state da lui bastonate.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Espongono che nega loro i frutti delle doti, e che non v'ha maniera di crudeli sevizie che per parte sua non abbiano tollerate. Il Cardinal Carpegna rimette questa supplica alla Curia di Bologna, 20 febbraio 1693, incaricandone l'arcivescovo di provvedere all' esposto di quelle monache. Ma tutto fu indarno, e inutile riuscì ogni provvedimento, e dopo pochi anni che quello stabilimento venne fondato, e che sarebbe riuscito di onore e di utile al paese, o vuoi per la coltura delle giovanette, o vuoi per avere una casa, in cui la perfezione cristiana sarebbesi dilatata, venne chiuso, e così quel fondo passò in altrui proprietà (189), restando ai minerbiesi la bella e insiem dolente memoria d'aver avuto nella loro terra un convento di vergini a Dio consacrate.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ma non così avvenne della Chiesa la quale restò aperta alla pietà de' fedeli, e a quando a quando veniva uffiziata. Non si sa in qual anno la confraternita del Sacramento ne avesse l'uso per le sue funzioni. Essendone divenuti padroni gli arcipreti per la partenza delle monache, non dovettero questi permettere un'assoluta chiusura di quella chiesa, ma anzi dovettero concederne l'uso a detta confraternita, giacchè non avea chiesa propria per congregarsi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Nel 1723 passò ad uffiziarla l' arciconfraternita di S. M. Assunta, intantochè nel suo oratorio si eseguivano vari ristauri. Fatto è che solo nel 1766, si trova che la compagnia del Sacramento ne ebbe la proprietà dall'arciprete Morelli, acquistandola coll'unito fabbricato pel prezzo di lire mille, obbligandosi a pagare alla famiglia Isolani padroni diretti di detti beni l'annuo canone, e di osservare pienamente l'istrumento di locazione emfiteotica, e di adempiere tutti i patti in essa contenuti (190). Ma si venne finalmente ai malaugurati tempi dell' invasione francese, in cui ogni pia istituzione dovea atterrarsi, e calpestarsi da chi promettea libertà, e rispettati i diritti dei popoli; chè già per quella legge fatale che dichiarava proprietà del governo ogni chiesa ed ogni stabile che appartenesse a corporazioni religiose, anche questo oratorio venne in possesso dell' amministrazione Centrale del Reno, da cui per vendita coll' unita casa, stata già convento, passò al più volte ripetuto Vincenzo Galazzi per il prezzo di lire 88. 10. e 7 bolognesi, prelevato l'annuo livello alla chiesa parocchiale, e il canone alla famiglia Isolani (191), il quale siccome non appartenne mai più ad uso religioso, così non ne farò più parola.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Questi tre oratorii di S. Maria Assunta, del Suffragio, e del SS. Sacramento, con tutti i loro beni mobili, cioè vasi sacri, paramenti, quadri e banchi; e gl'immobili, come livelli e fabbricati, appena ne fu padrona la dominazione francese, con un solo tratto di penna, passarono in proprietà della minerbiese famiglia Galazzi.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Chi lo crederebbe che tre grandi chiese con tutti i loro beni fossero venduti per il modico prezzo di lire 490. 1. e 4 milanesi, che formano la somma di Sc. 70 e 1 di moneta romana? e non era questa somma appena bastante per l'acquisto di una sola pianeta, di un sacro vaso, di un discreto quadro?","YES"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","pure i pubblici documenti le tante volte citati ci assicurano di quanto ho notato. E se qualcuna delle descritte chiese passò dalla profanazione al nuovo echeggiare degl' inni celesti in onor dell' Altissimo e della divina sua Madre, fu tutto effetto della pietà di questo popolo che abborri sempre dalla irreligione e dalle violenze che contro di lei si commettevano. E di quella famiglia che ne fece gli acquisti, che avvenne?","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","non passarono che pochi anni che ella già si trovava nella miseria, e il fine tragico di qualche suo individuo, e la sua estinzione totale come se mai non fosse esistita, indicano formalmente che lo ingrandirsi colle sacre proprietà tolte prepotentemente al culto di Dio, è un cercare l'ultima ruina, non che la propria distruzione. EDUCANDATO DI S. CARLO PER LE GIOVINETTE. Di questo pio stabilimento fondato dalla carità illimitata dell' arciprete D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Gaetano Forlai, per non parlar d'avvantaggio riferirò le medesime parole che il signor Amorini archivista del Vescovato di Bologna scrive intorno ad esso Esiste ancora in Minerbio un novello Conservatorio sotto la protezione di S. Carlo Borromeo, eretto dallo zelo del benemerito defunto arciprete Forlai, coadiuvato dal sacerdote D. Bonifazio Zanardi. In esso vengono educate e mantenute zitelle qualunque, anche di città, dietro però pagamento di una modica dozzina, attese le scarse rendite di questo nascente luogo pio, che venne dall' E.mo e R.mo sig. Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Oppizzoni canonicamente approvato e benedetto il 20 settembre del 1827. - In una sala grande che serve di scuola vi è una nicchia in cui è posta la protome in gesso del defunto fondatore con sottovi questa iscrizone. CONGREGAZIONE FESTIVA PEI GIOVANETTI.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Appena l'arciprete D. Gaetano Forlai venne alla cura di questa mistica vigna, si propose sollecitamente di coltivarne le più tenere piante. Chiamò intorno a sè tutta la gioventù del paese, e ne istitui una congregazione nell' oratorio della Natività di Maria, affidandola al patrocinio di questa comune Madre.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ogni festa i giovanetti ne recitano l'uffizio con altre orazioni, ascoltano la divina parola e si pascono dei SS. Sacramenti. A perpetuare si pia istituzione, e di tanto vantaggio alla gioventù ove venga coltivata, il fu arciprete di S. Marino D. Francesco Cavallari, ne lasciò dei redditi, e volle che andassero erogati nelle spese di questa congrega, parte in dono ai più diligenti, e parte nelle feste dei santi che la gioventù celebra con decoro maggiore.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Di questo fondo che egli avea acquistato, e che lasciò a' suoi successori nella pieve di S. Marino, parte delle rendite, cioè Scudi 31 ogni anno a titolo di legato perpetuo (192) si doveano dare all' Arciprete pro tempore di Minerbio, perchè servissero a questo fine. LEGATI DI PIA BENEFICENZA. Il minerbiese Dottor D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Giuseppe Bolognesi arciprete di questa terra, oltre che lasciò i suoi beni per la fabbrica di questa chiesa parocchiale, ordina che colle medesime rendite della sua eredità siano date ogni anno in perpetuo tre doti a tre giovinette di questo paese, di venti scudi per ciascheduna, sia che vadano a marito, o entrino in monastero, e se ne farà ogni anno l'estrazione dall'arciprete alla presenza del po. polo nel giorno dell' Epifania dopo la lettura del santo Vangelo (193). Giovanni Alberto Fabri di Minerbio, lasciò pure le sue rendite a benefizio dei poveri, da amministrarsi dall' arciprete, da due uomini del paese, e dai priori delle Confraternite, e e volle che da loro si traessero due doti di Scudi 30 per ciascheduna, per le povere zitelle figlie di vedove di questo paese.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ordina nel suo testamento che venga anche instituita un' officiatura perpetua in questa chiesa collo stipendio di lire 300 a quel sacerdote che verrà eletto coll' obbligo di celebrare ogni giorno per l'anima sua, e ordina ancora che venga pagato annualmente un medico e un chirurgo che serviranno ai poveri, e che i frutti rimanenti sieno distribuiti alle famiglie miserabili nelle solennità di Pasqua e di Natale (194). Oltre a questa ufficiatura instituita dal Fabri, v'ha quella ancora instituita da Giacomo Pedroni, il quale con testamento del 7 giugno 1790 lascia erede de' suoi beni il sacerdote D. Carlo Benfenati perchè ogni festa celebrasse per l'anima sua (195), e assista alle funzioni di Chiesa. Ma siccome il Benfenati amalgamò quell' eredità con altri suoi beni, e forse ne distrusse; così prima di morire ordina con suo testamento del 28 febbraio 1822 che della sua eredità sia istituita una nuova officiatura coll'obbligo che il suo erede D.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Paolo Benfenati, o altri in sua vece, celebri quotidianamente una messa per l'anima sua, anche per soddisfare all' intenzione del Pedroni, e assista a tutte le funzioni di chiesa, ordinando anche altri legati per le due chiese del Castello (196), S. Maria Assunta, e la SS. Annunziata.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Moltissimi poi sono i legati di messe, di anniversari e di uffizi che sono annessi a questa chiesa, ma perchè troppo lungo riuscirebbe il loro novero, e troppo grande la quantità dei documenti che bisognerebbe osservare, e senza un utile scopo, perciò lo tralascio, bastando il già detto di sopra. PIE UNIONI. Varie sono le pie unioni di devoti erette canonicamente in questa arcipretale.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Quella di S. Vincenzo Ferreri i cui devoti uniti vestono un abito bianco con cappuccio alla domenicana, venne instituita alla metà del secolo scorso. L'unione del Sacro Cuore di Gesù fu anch'essa istituzione del passato secolo. Alle istanze del dottor Giannotti arciprete, il Pontefice Pio VI concede un breve sottoscritto dal Card.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Rezzonico 8 maggio 1775, col quale accorda indulgenza plenaria ad septennium a tutti gli ascritti nel primo venerdì d' ogni mese, ed altre indulgenze parziali a chi visiterà il suo altare. Finalmente l' unione di Maria V. Addolorata fu istituita dall' arciprete Forlai e approvata canonicamente dall' Ordinario. FESTE ECCLESIASTICHE SOLENNI CHE SI FANNO IN MINERBIO.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Clamorose solennità si facevano in altri tempi a Minerbio, che da parecchi anni non si fanno più. Ad un cenno solo del loro pastore tutti i minerbiesi erano pronti a concorrere per la spesa di sontuosi apparati, di musiche rinomate, di luminarie, di fuochi di gioia; e di oratori di altissimo grido. Ma jam fuimus troes!","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ora gli anni si sono cambiati, i rovesci della fortuna, il pauperismo sempre crescente, la mancanza di mezzi, le opinioni, il tergiversar di parecchi, gli anni miserabili anzi che no; tutto concorre a far dimenticare quello che potemmo, e bisogna che ci contentiamo del poco. Oltre le feste generali e solenni che si celebrano in tutta la Cattolica Chiesa, le quali da questo popolo si solennizzano con molta proprietà di culto, meritano speciale menzione le seguenti. S. Gio.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Battista, il giorno del suo nascimento, titolare della parocchia, il 24 giugno, con processione nel dopo pranzo. S. Vincenzo Ferreri, la quarta domenica dopo Pasqua, con panegirico e processione. La Madonna Addolorata in quaresima e in settembre con panegirico e processione.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","B. V. della Cintura, si festeggia il giorno anniversario della Consecrazione della Chiesa in ottobre, con processione. S. Antonio Abate, i SS.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Sebastiano e Rocco, S. Filippo Neri, S. Luigi Gonzaga, S. Anna, il Cuor Sacratissimo di G. C. la decollazione di S. Gio. Battista si festeggiano nei loro giorni sempre con Messa cantata.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","S. Maria Assunta in castello, S. Antonio da Padova, e la Natività di M. V. nei rispettivi oratorii se ne celebrano le solennità.","NO"
"Zamboni_Camillo-Cronaca_del_Castello_di_Minerbio-1855","Zamboni Camillo","Cronaca del Castello di Minerbio","1855","Ogni sabato vi è funzione all' altare dell' Immacolato Cuor di Maria, pia unione instituita canonicamente in occasione della straordinaria missione che si diede in questa terra nel 1851. Noterò finalmente per por termine a questa cronaca, le quarant'ore che col massimo decoro si solennizzano nelle tre feste di Pentecoste con istraordinario concorso di forestieri, i quali in questa come in altrettali solennità vengono ad ammirare lo splendore delle funzioni, aggiugnendo cogli atti *di religione quel culto al Supremo Arbitro delle nostre sorti, che Egli esige come nostro padrone, e cui noi siamo obbligati di amare con tutte le nostre forze per renderci degni delle sue promesse.","NO"
