"filename","nome","titolo","anno","chunk","DIL"
"Rossi_Adolfo-Naccociu-1889","Rossi Adolfo","Naccociu","1889","﻿Adolfo Rossi Nacociù la Venere Americana Avventure degli emigranti al nuovo mondo","NO"
"Rossi_Adolfo-Naccociu-1889","Rossi Adolfo","Naccociu","1889","Prefazione Una sera d’estate, nel 1884, mi trovavo nella birreria Theiss, 14th street, a New York con Dario Papa e Ferdinando Fontana. Questi amici erano appena sbarcati, provenienti dall’Europa; io invece mi trovavo in America da cinque anni e m’apparecchiavo a ritornare in Italia per rivedere dopo tanto tempo la famiglia.","NO"
"Rossi_Adolfo-Naccociu-1889","Rossi Adolfo","Naccociu","1889","— Cosa facesti dunque in America in questi cinque anni? — mi chiesero. — Ne ho passate di belle!","NO"
"Rossi_Adolfo-Naccociu-1889","Rossi Adolfo","Naccociu","1889","— risposi — Giunto qui a ventidue anni senza sapere una parola d’inglese e senza denaro, con la sola buona volontà di lavorare, dovetti fare un duro noviziato; mi sono spinto fino nel Colorado, ho attraversato cioè il grande territorio dell’Unione, dall’Oceano Atlantico al Pacifico, ho...ma andrei troppo per le lunghe se volessi narrarvi le mie avventure, tutta la mia vita in America. — Raccontaci, raccontaci, — insistettero gli amici. La birra era buona ed io mi sentivo in vena di discorrere.","NO"
"Rossi_Adolfo-Naccociu-1889","Rossi Adolfo","Naccociu","1889","Cominciai e parlai per quattro ore, dalle otto a mezzanotte, ascoltato con curiosità, interrotto solamente da qualche esclamazione di meraviglia, di ilarità o di compassione. — Senti — mi dissero Papa e Fontana quando ebbi finito — il racconto che ci hai fatto stasera è interessante e curioso: se tu scrivi quanto ci hai detto, senza mutare una sillaba, metterai insieme un libro che si farà leggere. Io non ci avevo mai pensato; ma il consiglio non mi dispiacque, lo seguii e scarabocchiai il presente volume.","NO"
"Rossi_Adolfo-Naccociu-1889","Rossi Adolfo","Naccociu","1889","Non è un romanzo, nè una relazione di viaggi; è il racconto nudo e crudo di quanto io vidi e feci in America; una raccolta di schizzi i quali hanno il merito di essere scrupolosamente copiati dal vero e il difetto di essere stati messi insieme troppo in fretta, da un giornalista cui manca il tempo di limare la propria roba. Li avevo apparecchiati per qualcheduno dei più conosciuti nostri editori: ma appena giunto in Italia e sentito che somme miserabili si danno agli autori, buttai lo scartafaccio in un cassetto e non lo toccai più, finchè il signor Mario Fantozzi editore della nuova Tipografia Industriale venne a tirarlo fuori nientemeno che a Terni. Buona fortuna!","NO"
"Rossi_Adolfo-Naccociu-1889","Rossi Adolfo","Naccociu","1889","Terni 20 Dicembre 1886. ADOLFO ROSSI I.","NO"
"Rossi_Adolfo-Naccociu-1889","Rossi Adolfo","Naccociu","1889","Si parte per l’America A vent’anni io era uno di quei giovani spostati che abbondano in tutte le città di provincia. Mortomi il padre, interrotti gli studi liceali, vivevo in Lendinara, piccola città del Veneto, malcontento, arrabbiato, come un uccello in gabbia.","NO"
"Rossi_Adolfo-Naccociu-1889","Rossi Adolfo","Naccociu","1889","Nato con una certa attitudine per l’arte e innamorato della letteratura, imparavo da me, a furia di leggere, ciò che mi avrebbero insegnato i professori d’università; ma costretto, per non campare alle spalle della mamma, a subire degli esami noiosissimi onde concorrere a qualche impiego, finii coll’essere nominato commesso di posta del mio distretto natale. La famiglia, contentona, credeva che a me non mancasse altro oramai che una buona sposa, con una discreta dote, per calmarmi la fantasia e trasformarmi in un pacifico padre di famiglia. Io invece, pur facendo il mio dovere in ufficio, seguitavo ad ammattire sui libri e cominciavo a scrivere quasi per istinto.","YES"
"Rossi_Adolfo-Naccociu-1889","Rossi Adolfo","Naccociu","1889","Alberto Mario mio concittadino vide le prime novelle che scarabocchiavo, gli piacque lo stile semplice e m’incoraggiò a continuare stampandone alcune in una rivista letteraria di Milano, diretta dal buon Ghisleri. Ed io tirai innanzi. Dopo un anno però capii che quella dell’impiegato non è vita propria a svegliare le nostre facoltà e a rinvigorire le forze dell’anima: si cessa d’essere uomini per diventar carrucole.","YES"
"Rossi_Adolfo-Naccociu-1889","Rossi Adolfo","Naccociu","1889","Mi parve che in un piccolo paese, in quell’ambiente, senza aver visto il mondo, giovane, inesperto, isolato, non sarei riuscito che un discreto impiegato, come ve n’hanno tanti. E, stimandomi capace di qualche cosa di meglio, un po’ alla volta il malcontento che avevo addosso si trasformò in una voglia matta di muovermi, di viaggiare, di vedere. Era come una specie di nostalgia dell’ignoto che mi tormentava.","YES"
"Rossi_Adolfo-Naccociu-1889","Rossi Adolfo","Naccociu","1889","Una sera dell’estate 1879, passeggiando lungo la riva destra dell’Adige, in preda ad uno di quegli scoraggiamenti in cui cadono così facilmente i ragazzi, mi balenò un’idea strana; riflettei alcuni minuti e presi un’audace risoluzione. — No, io non continuerò a vegetar qui — pensai — Il mondo è grande: c’è l’America. Nuova York è una vasta metropoli.","YES"
"Rossi_Adolfo-Naccociu-1889","Rossi Adolfo","Naccociu","1889","Io andrò là, studierò quei famosi americani, apprenderò l’inglese. Lavorerò da principio colle braccia, ma nel paese del dollaro e dell’attività per eccellenza imparerò a conoscere meglio la vita e gli uomini, e un giorno ritornerò in Italia ricco almeno d’esperienza. Allora mi sarà più facile lo scrivere.","NO"
"Rossi_Adolfo-Naccociu-1889","Rossi Adolfo","Naccociu","1889","Il mese prima avevo letto i libri di Simonin, di Carega, di Varvaro Pojero intorno agli Stati Uniti e m’ero innamorato dell’America del Nord: questa fu la ragione per cui scelsi Nuova York invece di Sidney o di Buenos Ayres. La determinazione e la scelta furono irrevocabili. Comunica il progetto al padrino affinchè ne informasse la madre dopo la partenza — altrimenti chissà quanti pianti e cosa la povera donna avrebbe fatto per trattenermi e ne avvisai non tutti i conoscenti, che m’avrebbero dato del pazzo, ma pochissimi amici.","NO"
"Rossi_Adolfo-Naccociu-1889","Rossi Adolfo","Naccociu","1889","Uno di costoro, vice cancelliere di pretura in una città vicina, a lire 1,75 al giorno, mi disse: — Io pure verrò in America con voi. — E i quattrini?","NO"
"Rossi_Adolfo-Naccociu-1889","Rossi Adolfo","Naccociu","1889","— feci io. — Ho una zia che me li darà. — Ebbene, trovatevi allora la sera del 4 agosto a Milano: proseguiremo il viaggio insieme.","NO"
"Rossi_Adolfo-Naccociu-1889","Rossi Adolfo","Naccociu","1889","Rinunziai all’impiego, consegnai i registri alla regia amministrazione, convertii in denaro tutte le mie proprietà mobili consistenti in una cartella dello Stato di mille lire, e la mattina del 4 agosto 1879, montato in un vagone con le valigie, salutai la punta del campanile natio. Non compivo ancora ventidue anni. Giunto a Milano trovai l’ex vice cancelliere il quale mi annunziò in tuono desolato d’aver speso giusto allora l’ultima palanca in un caffè, poichè la zia non gli volle dare un soldo.","NO"
"Rossi_Adolfo-Naccociu-1889","Rossi Adolfo","Naccociu","1889","Che fare? Non ci pensai neppure un minuto: — Caro mio — dissi all’amico — voi sapete che possiedo soltanto mille lire.","NO"
"Rossi_Adolfo-Naccociu-1889","Rossi Adolfo","Naccociu","1889","Invece di viaggiare in seconda classe, piglierò due biglietti di terza: andiamo! I viaggi, la varietà dei paesi, avevano sempre esercitato su di me un grande incantesimo. Da ragazzo, fra tutti i romanzi moderni, preferivo quelli del Verne, e, fra i giornali, Il giro del mondo.","YES"
"Rossi_Adolfo-Naccociu-1889","Rossi Adolfo","Naccociu","1889","Bastavano i paesaggi dei colli Euganei per entusiasmarmi: Venezia poi mi faceva andare in visibilio. Il desiderio di veder un po’ di mondo era tanto più acuto in me in quanto che fino allora non ero stato più in là di Padova, Venezia e Bologna. Nato e cresciuto in pianura, sentivo bisogno di monti e di mari.","YES"
"Rossi_Adolfo-Naccociu-1889","Rossi Adolfo","Naccociu","1889","Figurarsi adunque quali potenti emozioni cominciai a provare appena partito. Che! m’avviava verso l’Alpi e verso il libero Oceano, col turbamento con cui un fidanzato s’apparecchia a veder la fanciulla sua sospirata e lontana.","YES"
"Rossi_Adolfo-Naccociu-1889","Rossi Adolfo","Naccociu","1889","Infatti quando il treno, uscito dalla stazione di Torino, prese ad attraversare il Piemonte, ed io mi trovai finalmente in mezzo a delle vere montagne, sentii battermi il cuore pel piacere. Era la sera del 6 agosto, una sera d’una bellezza inverosimile. Il convoglio correva diritto verso il sole che scendeva dietro le giogaie delle Alpi; procedeva fra due catene di montagne che diventavano sempre più alte.","NO"
"Rossi_Adolfo-Naccociu-1889","Rossi Adolfo","Naccociu","1889","— Oh! — gridavo come uno spiritato al compagno — ma non vedete che giuochi, che effetti di luce e di raggi! E lo costringevo a guardar in su certe sommità circondate da aureole di nubi d’argento, di fiocchi di vapori trasparenti, che parevano fantastiche: e poi in giù, le gole oscure, i precipizi, i letti ghiaiosi dei torrenti e i fianchi scoscesi da cui sporgevano grossi massi.","NO"
"Rossi_Adolfo-Naccociu-1889","Rossi Adolfo","Naccociu","1889","Quando venne la notte a coprire quei quadri col suo sipario, non ritirai il capo dallo sportello: i profili montuosi si disegnavano vagamente nel cielo azzurro e qualche lumicino brillava tremolando nelle casette, fra i castagni, lungo le chine. Chiusi gli occhi, assaporavo quell’aria che diveniva sempre più pura e fine. Gustavo quel senso d’inesprimibile benessere che si sente nelle belle mattine, in campagna, alzandosi presto, freschi e riposati.","NO"
"Rossi_Adolfo-Naccociu-1889","Rossi Adolfo","Naccociu","1889","Quella sera divina, quell’atmosfera vivificante, quei paesaggi superbi, mi sembravano l’estremo saluto del paese che abbandonavo: un saluto pieno di mestizia e di profumi. L’ultima stazione italiana è Bardonecchia. Giace in una valletta nella quale con gran fracasso precipita un torrente: tutto l’orizzonte è chiuso intorno da cime nevose.","NO"
"Rossi_Adolfo-Naccociu-1889","Rossi Adolfo","Naccociu","1889","Giunto a quel confine, mi affacciai allo sportello, guardai la terra italiana ed afferrai la mano dell’amico. — Addio — mormorai sorridendo e volendo dar a credere al compagno che parodiavo una pagina dei Promessi Sposi — addio o paese bello, addio madre e fratelli miei, spensierati coetanei, compagni affettuosi di scuola e di piaceri, persone tutte che mi voleste bene. Addio o mia quieta città, dove trascorsi gli anni sereni dell’adolescenza; addio casa di campagna, rustica cameretta testimonio delle notti vegliate in mezzo ai libri, ora baldo e fidente nell’avvenire e nel mio piccolo ingegno, ora accasciato da brutte malinconie.","NO"
"Rossi_Adolfo-Naccociu-1889","Rossi Adolfo","Naccociu","1889","Addio campi verdi, viottole solitarie, orizzonte frangiato dalla catena dei colli Euganei, rive del Po e dell’Adige, che mi insegnaste ad ammirar la natura e dinanzi a cui sentii battermi in petto un cuore d’artista e di poeta. Albe rosee, notti stellate, fanciulle buone e gentili, che schiudeste l’anima mia giovinetta all’arte e all’amore, addio. Non più illusioni ne’ sogni: lavoro e dura realtà.","YES"
"Rossi_Adolfo-Naccociu-1889","Rossi Adolfo","Naccociu","1889","Fingevo di scherzare, snocciolavo con enfasi i patetici aggettivi, e intanto due lacrimoni mi scendevano lungo le guance. Passato il Moncenisio, la mattina seguente eravamo in Francia. La Savoia m’apparve come una Svizzera in miniatura e mentre un’aurora ammaliante tremolava fra le alte foreste e illuminava le acque cerulee di alcuni laghetti che da Aix les Bains fino a Culoz lambiscono i piedi delle montagne, guardando il fumo della macchina turbar la purezza delle chine dolci e boscose di quei recessi pastorali, pensavo essere stato un giorno di lutto per l’Italia quello in cui la Casa regnante cedette alla Francia la terra di cui porta il nome.","YES"
"Rossi_Adolfo-Naccociu-1889","Rossi Adolfo","Naccociu","1889","II. In alto mare Panche di terza classe d’una durezza infame; Parigi, polvere, baccano; Havre sudicissima; Londra; a bordo del Canada... È meglio risparmiare altrettante descrizioni noiose che dovrebbero essere lardellate di requisitorie contro le agenzie di emigrazione a cui dovetti rivolgermi per economia e che mi angariarono e tribolarono in mille maniere.","YES"
"Rossi_Adolfo-Naccociu-1889","Rossi Adolfo","Naccociu","1889","Il Canada (National Line) è un vapore di grandi dimensioni, abbastanza pulito e ben tenuto, capace di una quantità di passeggeri molto maggiore di quella che portava durante quel viaggio, che non raggiungeva il centinaio. Insieme con una dozzina di operai tedeschi ed irlandesi, e col mio compagno, io fui installato — la parola quadra — in un’ampia cabina, se così si può chiamarla, divisa in vari scompartimenti di tavole nude che servivano da letti. Stesi in un angolo il materasso di cui aveva avuto la precauzione di provvedermi, e pigliai possesso del mio giaciglio.","NO"
"Rossi_Adolfo-Naccociu-1889","Rossi Adolfo","Naccociu","1889","Era la sera del 13 Agosto. Io non aveva mai dormito fino allora in un luogo più orribile, senza svestirmi, ma mi ci adattai con filosofia. Ogni mattina però ero il primo a scappare sul ponte, perchè l’odore che emanavano da tutti i pori e da tutte le vesti i miei camerati, era insopportabile.","NO"
"Rossi_Adolfo-Naccociu-1889","Rossi Adolfo","Naccociu","1889","Il vitto di terza classe si componeva di carne salata, patate, pesce e bevande adulate col nome di caffè e di tè; ma noi due non pigliavamo che la razione di pan fresco; un cameriere ci vendeva di nascosto della carne fredda e del formaggio che inaffiavamo con del discreto Bordeaux di cui avevamo portato con noi due dozzine di bottiglie. Fin dal primo giorno il tempo era scuro e piovigginava incessantemente. Per avvezzarmi al movimento del piroscafo, io mi rifugiava solo soletto sotto una scialuppa di salvataggio, a leggere, a contemplare le vele che apparivano e scomparivano nell’orizzonte.","NO"
"Rossi_Adolfo-Naccociu-1889","Rossi Adolfo","Naccociu","1889","Dopo due giorni il Canada salutò Queenstown, estrema punta del vecchio continente, ed entrò in alto mare, nella immensa superficie libera e scintillante. Anche alla vigilia il cielo aveva continuate ad essere scuro, il mare quieto ed il rullio appena sensibile. Alcuni grandi uccelli bianchi, dal corpo lungo, accompagnarono per buon tratto il Canada agitando appena le larghe ali e lasciandosi portar dalla brezza che verso sera si fece sentire più forte e più fresca.","NO"
"Rossi_Adolfo-Naccociu-1889","Rossi Adolfo","Naccociu","1889","Alla notte crebbe il vento e ci fu pioggia e nebbia. Di cinque in cinque minuti si udivano dalle cabine i fischi d’allarme che risuonavano cupamente nell’oscurità e riempivano la mente di sogni malinconici. Alla mattina del 16 piovigginava sempre: la nebbia tutt’intorno era densa, immobile, e il Canada tempellava molto.","NO"
"Rossi_Adolfo-Naccociu-1889","Rossi Adolfo","Naccociu","1889","Alcune signore salite sul ponte per mostrarsi forti, si eclissarono rapidamente. Il bel sesso non faceva là troppo onore alla razza anglo-sassone. In prima classe, meno un’avvenente signora di forme veramente mirabili, ed una miss sottile sottile, che appena imbarcatasi cambiava regolarmente abbigliamento ogni tre ore e andava a passeggiare soletta appoggiandosi al parapetto con pose evidentemente studiate allo specchio, le rimanenti non erano notabili che per la lunghezza dei denti delle mani.","NO"
"Rossi_Adolfo-Naccociu-1889","Rossi Adolfo","Naccociu","1889","Dunque piovigginava. Alcuni grossi pesci s’inseguivano correndo a gara; con meravigliosa vigoria balzavano al disopra dell’acqua, si tuffavano e guizzavano velocissimi alla superficie mostrando il dorso finché sparivano in lontananza. Per pochi istanti il cielo si rischiarò parzialmente ed apparve semicinto da un magnifico arcobaleno.","NO"
"Rossi_Adolfo-Naccociu-1889","Rossi Adolfo","Naccociu","1889","Fu un’ironia; subito dopo il tempo peggiorò ed anche io, che avevo resistito fino allora, provai un certo sconvolgimento alla testa ed allo stomaco e..... pagai il mio tributo alle onde. Il resto della brutta giornata tutti dovemmo passarlo coricati. Nella mia cabina, divenuta come una bolgia dantesca, i pazienti sacramentavano in lingue a noi sconosciute.","NO"
"Rossi_Adolfo-Naccociu-1889","Rossi Adolfo","Naccociu","1889","E così seguitò per una settimana. Non fu che una continua alternativa di pioggia e di nebbia: il cielo rimase sempre nero e il vento contrario. Dopo il mio debutto, ostinandomi a rimaner sul ponte malgrado il tempo insopportabile, m’avvezzai al rullio ed al beccheggio, lo stomaco si rimise e non soffersi più.","NO"
"Rossi_Adolfo-Naccociu-1889","Rossi Adolfo","Naccociu","1889","Ma tutte le signore e parecchi uomini pativano assai; si tapparono nelle cabine non trovando che coricati il loro centro di gravità; e quando cominciarono ad uscire erano faccie pallide, profili delicati e gambe debolissime. L’unico incidente venuto a rompere la monotonia di bordo, era stato il parto di una giovane sposa polacca di terza classe, che fu assalita dalle doglie in una delle notti peggiori. Malgrado il pessimo tempo, la madre trovavasi in uno stato discreto ed il neonato era vispo e sano.","NO"
"Rossi_Adolfo-Naccociu-1889","Rossi Adolfo","Naccociu","1889","Tutti quelli di terza classe facevano grandi feste al nuovo passeggero del Canada, figlio di genitori europei, ma che aveva per patria l’Atlantico. Io che in quel viaggio “di lungo corso” m’aspettava delle giornate soavi, piene di luce e di sole, variate da qualche pittoresca tempesta, m’arrabbiavo col tempo uggioso che non si decideva mai a cambiar nè in meglio nè in peggio. Nei primi giorni l’immensità del mare il vario sollevarsi delle onde la vista del melanconico tramonto (un disco grande, di un rosso acceso, che scendeva tremolando fra la nebbia e le acque imporporantisi) lo spettacolo della notte e del cielo d’inchiostro la tenebrosa massa mobile e agitata, osservata dalla poppa per contemplare la scia, dove brillavano milioni di animalucci fosforescenti che formavano in coda al vapore come una via lattea gli alberi delle navi lontane che si tuffavаno sotto la rotondità dell’Oceano tutto questo occupò da principio la nostra attenzione; ma poi l’uniformità delle giornate scure finì per annoiarci a morte.","YES"
"Rossi_Adolfo-Naccociu-1889","Rossi Adolfo","Naccociu","1889","Pioggia e vento e nebbia fitta e pesante; navigavasi con precauzione come in una specie di bianca oscurità, in mezzo ad un triste silenzio reso più lugubre dai rantoli inquieti della macchina. Costretto a star su a bagnarmi, perchè giù si stava peggio, io disperava oramai di veder neppure una di quelle maestose giornate di calma, di quelle aurore trasparenti, di quei tramonti sereni, di quelle dolci notti stellate che avevo tanta voglia di ammirare sull’Oceano. Ma finalmente il tempo cambiò.","YES"
"Rossi_Adolfo-Naccociu-1889","Rossi Adolfo","Naccociu","1889","La notte del 22 il cielo si rasserenò quasi completamente; la nebbia dileguandosi portò seco parte dell’ombra; un esteso chiarore tremolava sull’acqua. Come invita a pensare la notturna calma del mare! Nessuna terrestre apparizione la turba; non si ode che il sommesso sibilo del vento tra il sartiame degli alberi; non si vede che qualche nuvola vagabonda fra le pallide stelle: tutto intorno l’abisso profondo, l’immensa oscurità.","NO"
"Rossi_Adolfo-Naccociu-1889","Rossi Adolfo","Naccociu","1889","L’attrezzatura spiccava per nero sul cielo, il vapore fendeva rapido le onde che lo cullavano leggermente, mentre l’elice agitava nell’ombra un risucchio luminoso e il fumo della macchina si confondeva colle brume della notte. Solo, ritto sulla prua come un personaggio da romanzo, io fissava gli occhi in quella calma cupa e spaziosa da cui traspariva l’onnipotenza dell’oceano: sotto la deserta e muta superficie indovinavo la vita sommersa; rifacevo nella mia mente la storia ammirabile dei primi viaggi, delle prime navi così piccole e deboli che scoprirono le nuove terre; pensavo agli avanzi di tante catastrofi sepolti nella profondità. Il mormorio che veniva dal largo, confuso ai sibili della fredda brezza, pareva mi raccontasse sottovoce vecchie leggende del nord, paurose novelle di naufragi e di morti.","NO"
"Rossi_Adolfo-Naccociu-1889","Rossi Adolfo","Naccociu","1889","La mattina seguente, quando salii sul ponte, rimasi estatico e presi a gridare come un bambino: — Oh, bello! Il mare si stendeva soave e superbo sotto il bacio mattutino; la brezza era leggera come una carezza e le onde increspavano i loro nappi tranquilli ai fianchi del bastimento. I passeggeri e le signore, che dopo essersi imbarcati non avevano veduto ancora una giornata di sole, salivano tutti a godere la loro parte di luce e di aria vivificante.","NO"
"Rossi_Adolfo-Naccociu-1889","Rossi Adolfo","Naccociu","1889","Quante facce sparute! Comparve anche la miss sottile: teneva i biondi capelli sciolti perchè la brezza li facesse ondeggiare e richiamassero l’attenzione; mentr’ella, appoggiata al solito parapetto, guardava le onde turchine con la compiacenza del defunto Narciso. Sembrava che quel machione dell’oceano sapesse che era domenica, che a bordo si distribuivano le bibbie, e s’era vestito da festa.","YES"
"Rossi_Adolfo-Naccociu-1889","Rossi Adolfo","Naccociu","1889","Il sole lo irradiava ornandolo da levante a ponente d’una fascia risplendente, lunga striscia luminosa di tremola luce, di raggi oscillanti e vivissimi. Che spettacolo il cielo sereno sul mare calmo, il sole che spicca altero sulla vasta rotondità azzurra! Un abisso ceruleo di sopra, un abisso d’un cilestro più carico di sotto: due profondità che si specchiano.","NO"
"Rossi_Adolfo-Naccociu-1889","Rossi Adolfo","Naccociu","1889","Non una nube in alto, non una nave sull’orizzonte sfumato da un vapore leggero simile a velo d’argento. L’atmosfera era tiepida come nel mese di maggio, tutto tranquillo e sorridente; i passeggieri camminavano allegramente a coppie, a gruppi, dalla camera del timoniere fino alle ancore coricate sulla prua; i ragazzi giocavano agli anelli, alle piastrelle, e guardavano con curiosità un paio di balenotti che nuotavano a fianco del Canada mostrando a fior d’acqua il dorso liscio e che parevano due pacifiche comari che andassero a messa. Al dopopranzo s’intravvide qualche vela che rapidamente decresceva all’orizzonte come una specie di bianco obelisco.","NO"
"Rossi_Adolfo-Naccociu-1889","Rossi Adolfo","Naccociu","1889","Un magnifico vapore postale, che tornava in Europa, passò vicino al Canada e scambiò il consueto saluto: noi gli facemmo un brindisi con l’ultima bottiglia. III. Le prime avventure degli emigranti","NO"
"Rossi_Adolfo-Naccociu-1889","Rossi Adolfo","Naccociu","1889","Dopo dieci giorni di navigazione speravamo di essere a poche centinaia di miglia dalla costa americana; invece il Canada, destinato più al trasporto di merci che di passeggeri, viaggiava con comodo e non doveva arrivare prima del 27 o del 28. I vapori postali della Gujon, della Cunard, della Red Star, della White Star e della Transatlantique compiono la traversata in nove o dieci giorni; ma cosa importa alle Agenzie d’emigrazione che i passeggieri stieno in mare quattro o cinque giorni più o meno? Veramente dopo il cambiamento di tempo io non ci avrei badato se non fosse accaduto un terribile avvenimento.","YES"
"Rossi_Adolfo-Naccociu-1889","Rossi Adolfo","Naccociu","1889","Due giorni prima che si vedesse terra, aperto il portafoglio per comperare una bottiglia di ale da bere a colazione, m’accorsi di una cosa che mi fece impallidire. I pochi marenghi avanzati dopo pagate le spese del viaggio, marenghi che per me povero emigrante, prossimo a sbarcare in terra straniera, rappresentavano un capitale preziosissimo, erano spariti. La notte innanzi, mentre io dormiva vestito secondo il solito, qualcuno m’avea frugato, e trovato in una profonda tasca dei pantaloni il portamonete contenente il peculio, ne avea tolti i marenghi, lasciandovi quattro lire in argento e rimettendo il borsellino in saccoccia.","NO"
"Rossi_Adolfo-Naccociu-1889","Rossi Adolfo","Naccociu","1889","Chi avesse sospettato che io possedeva un po’ di denaro e come me lo si fosse levato così delicatamente, è quanto io non poteva comprendere. Chiamai il compagno e mostrandogli le quattro lire con le quali dovevamo affrontare l’America, gli raccontai la cosa. L’amico desolato volle denunziare il furto al capitano; pretendeva che fosse fatta una perquisizione minuta ai servitori ed ai passeggeri di terza classe; ma gli fu risposto in vece che non si poteva far niente e anzi venni rimproverato per non aver consegnato i miei denari alla cassa di bordo appena imbarcatomi.","NO"
"Rossi_Adolfo-Naccociu-1889","Rossi Adolfo","Naccociu","1889","Furti di questo genere nelle terze classi, ne succedono quasi ad ogni viaggio, a bordo di tutti i vapori. Appena un povero diavolo di contadino o d’operaio è riuscito a salir su di un battello transatlantico, quando è uscito dalle unghie degli agenti d’emigrazione che dopo aver riscosso il prezzo del biglietto gl’impongono una sovratassa col pretesto dei bauli, del materasso, del cambiamento di bastimento e via dicendo, l’emigrante, accomodandosi nella sua cabina, emette un sospiro di soddisfazione e pensa che oramai i disturbi sono finiti: non gli resta altro che sbarcare e cercar lavoro. Oggi a bordo di tutti i vapori che traversano l’Atlantico il vitto dei passeggeri di terza classe è sano e discreto e l’emigrante, tranquillo, mangia di buona voglia, fa conoscenza con qualche compagno di viaggio e passa le lunghe giornate di bordo parlando del paese a cui è avviato, dei paesani che vi sbarcarono prima di lui, delle lettere che scrissero a casa, dell’abbondanza del lavoro e dei grassi guadagni.","YES"
"Rossi_Adolfo-Naccociu-1889","Rossi Adolfo","Naccociu","1889","La comunanza di vita, di cabina, di ozi e di pipate sul ponte, stringono le relazioni e favoriscono le amicizie. Se trova una faccia che gli sembri franca, un uomo che gli dà a credere d’avere in Nuova York amici e parenti che possono trovar presto occupazione a quelli che arrivano, l’emigrante diventa espansivo, spiattella i suoi progetti, confida al nuovo amico quanto denaro ha seco. Generalmente i nostri contadini se non possiedono imbarcandosi più di due, tre o quattrocento scudi, non consegnano la moneta alla cassa del vapore per ritirarla giungendo in porto.","NO"
"Rossi_Adolfo-Naccociu-1889","Rossi Adolfo","Naccociu","1889","Per diffidenza e spesso ignorando che il capitano, volendo, si fa custode gratuito dei valori dei passeggeri, tengono addosso il peculio, in una saccoccia segreta, in una borsa legata al fianco, e, dormendo quasi completamente vestiti, con la mano sul piccolo tesoro, non temono di essere derubati. Poveretti! Non sanno che molti dei compagni di viaggio sono marioli che li hanno adocchiati, che fingono amicizia e contano tante belle cose per far il tiro al momento opportuno; non sospettano che qualcheduno dei servi addetti alla terza classe, possa essere un ladro matricolato, il quale abbia già osservato quei passeggeri che hanno denaro e quelli che non ne hanno; non credono che basti cambiare un marengo per comperare del tabacco, dei sigari, una bottiglia di birra, per dare indizio d’averne degli altri dei marenghi, per quanto si sia mal vestiti.","YES"
"Rossi_Adolfo-Naccociu-1889","Rossi Adolfo","Naccociu","1889","Il fatto si è che a molti capita la spiacevole avventura di svegliarsi una bella mattina e trovare che il denaro accuratamente rinchiuso nella borsa legata al fianco o nella cintura, è misteriosamente sparito durante la notte, senza il minimo rumore. La disgraziata vittima spera di aver fatto un brutto sogno; poi piange, si dispera, protesta che senza quel po’ di denaro è esposto alla fame sbarcando nella terra straniera; ma le sue lagrime sono vane e all’infelice non resta che la sterile compassione di qualche compagno. Il furto vien sempre denunziato al capitano, il quale invariabilmente risponde:","NO"
"Rossi_Adolfo-Naccociu-1889","Rossi Adolfo","Naccociu","1889","— Avete sospetti su qualche vostro camerata? — No. — Allora io non posso far perquisire tutti i passeggieri.","NO"
"Rossi_Adolfo-Naccociu-1889","Rossi Adolfo","Naccociu","1889","Dovevate consegnare il vostro denaro alla cassa di bordo al momento dell’imbarco. Altra volta avviene che qualche passeggiero una bella notte sparisce improvvisamente. Quando, dopo vane ricerche, si è constatata la scomparsa, si scrive sul registro: “Tail dei tali, saltato in mare la notte tale, a tanti gradi di longitudine e di latitudine; suicidio.” E i passeggieri credono che il compagno siasi proprio gettato nell’oceano durante qualche accesso di disperazione, di scoraggiamento; e se lo scomparso non avea l’aspetto troppo florido, non mancano di aggiungere: “Forse era afflitto da qualche incurabile malattia e ha pensato di finirla per sempre.” Ma non è credibile che un operaio si permetta il lusso di un suicidio nel mezzo dell’Atlantico; non è credibile che abbandoni l’Europa e paghi il biglietto di passaggio per spiccare un salto mortale a migliaia di miglia da ogni continente; no, meno in casi di pazzia o di malattie croniche e terribili, i cosidetti suicidi sul mare sono delitti belli e buoni.","YES"
"Rossi_Adolfo-Naccociu-1889","Rossi Adolfo","Naccociu","1889","Se le acque, le tavole, i parapetti dei ponti potessero parlare, narrerebbero scene altamente drammatiche, avvenute nell’oscurità della notte, in qualche angolo deserto, sotto i battelli di salvataggio, mentre la nebbia circondava fittissima il bastimento, mentre i rumori della macchina e dell’elice attutivano le parole scambiatesi fra un passeggiero inerme e un compagno o due armati. E direbbero quasi sempre che il “suicida” fu sorpreso e richiesto coi coltelli alla gola di consegnare subito il suo denaro; afferrato quindi da quattro braccia robuste, colla bocca chiusa da una mano che gli impediva di fiatare, fu gettato giù e travolto dall’elice nelle profondità dell’Oceano. Accade anche che il derubato s’accorge del furto soltanto quando è sbarcato, e allora più che mai è difficile la scoperta del ladro, poichè la polizia americana è impotente a investigare un reato commesso su territorio straniero, qual’è il bastimento appartenente ad una linea francese, tedesca o inglese.","NO"
"Rossi_Adolfo-Naccociu-1889","Rossi Adolfo","Naccociu","1889","I compagni di cabina si mostrarono tutti dispiacenti e indignati; ma io rimasi con le mie quattro lire in tasca. Era una cosa terribile. Coi diciotto marenghi rubatici noi avevamo contato di prendere a pigione una stanzetta a buon mercato in Nuova York, e di vivere economicamente un mese, due mesi, finchè o l’uno o l’altro trovava un’occupazione qualunque.","YES"
"Rossi_Adolfo-Naccociu-1889","Rossi Adolfo","Naccociu","1889","La perdita delle trecentosessanta lire rovinava tutti i progetti. Rimanere senza un soldo alla vigilia di sbarcare in una metropoli come Nuova York! Ma dove saremmo andati, cosa avremmo fatto toccando terra?","YES"
"Rossi_Adolfo-Naccociu-1889","Rossi Adolfo","Naccociu","1889","— Coraggio! — dissi io per rispondere a quel brutto punto interrogativo. — Armiamoci di filosofia; siamo giovani, sani e forti.","NO"
"Rossi_Adolfo-Naccociu-1889","Rossi Adolfo","Naccociu","1889","Lamentarsi è tempo perso. Supponiamo d’esserci imbarcati in bolletta e non pensiamoci più. Da ragazzo Beniamino Franklin partì dal suo paese natale e s’avviò verso Filadelfia a piedi, avendo seco per tutto bagaglio e capitale un pane sotto il braccio.","YES"
"Rossi_Adolfo-Naccociu-1889","Rossi Adolfo","Naccociu","1889","― Sì, ma Franklin sapeva l’inglese ― osservò prosaicamente il compagno. — E noi l’impareremo ― ribattei ― Arrivar in America con ottanta soldi in tasca: ma ciò è interessante. Bella forza sbarcare con molto denaro!","NO"
"Rossi_Adolfo-Naccociu-1889","Rossi Adolfo","Naccociu","1889","Ah, guardate, guardate che maraviglioso tramonto. E ― potenza della gioventù! — come se nulla fosse successo, pigliai per un braccio il mio camerata e m’accostai al parapetto guardando pieno di entusiasmo il cielo e il mare.","NO"
"Rossi_Adolfo-Naccociu-1889","Rossi Adolfo","Naccociu","1889","In quel momento, spazzate le nubi che coprivano il ponente, il sole, simile ad una immensa palla arroventata, si tuffava nelle acque proiettando fasci di raggi infiammati che tingevano di sangue tutto il mare. Il Canada scivolava in mezzo a una splendida irradiazione, iride immensa dai colori più vivaci. Lo spettacolo si dilatò, abbellendosi, assumendo parvenze ideali; poi a poco a poco le ultime luci crepuscolari si fusero insensibilmente in dolci sfumature, l’orizzonte divenne bianco, e un vasto e pallido bagliore rischiarò le onde leggermente increspate.","NO"
"Rossi_Adolfo-Naccociu-1889","Rossi Adolfo","Naccociu","1889","Venivano in mente quei dolcissimi versi di Dante che incominciano: “Era già l’ora che volge il desio...” IV.","NO"
"Rossi_Adolfo-Naccociu-1889","Rossi Adolfo","Naccociu","1889","Lo sbarco nell’isola sconosciuta ― Terra! Questa sola parola pronunziata allegramente la mattina del 28 agosto, mi svegliò prima dell’alba.","YES"
"Rossi_Adolfo-Naccociu-1889","Rossi Adolfo","Naccociu","1889","Balzai dal letto, o, per meglio dire, dallo scaffale, infilai gli stivaletti e corsi sul ponte. Pochi minuti prima vi era salito uno dei piloti che a due o trecento miglia dal porto di Nuova York stanno sempre in attesa dei vapori in arrivo: il suo canotto a vela si allontanava rapido come un gabbiano. Il cielo era sereno.","NO"
"Rossi_Adolfo-Naccociu-1889","Rossi Adolfo","Naccociu","1889","Esplorai avidamente l’orizzonte che s’illuminava ai primi albori e fra gli azzurrognoli bagliori del sole nascente vidi disegnarsi ben presto una striscia opaca. Che dolce piacere riveder la terra dopo due settimane di prigione galleggiante! Tutti i passeggeri fanno toilette e salgono per salutare il nuovo mondo, per leggere il New York Herald, il Sun, il Times e gli altri giornali freschi portati dal pilota.","NO"
"Rossi_Adolfo-Naccociu-1889","Rossi Adolfo","Naccociu","1889","L’orizzonte si popola di barche, di steamers, di grosse e piccole navi a vela e a vapore. La costa che si stende da nord a sud presenta contorni più netti; appare l’entrata del porto che la divide; le rive si fanno verdi; si distinguono chiaramente i fiotti azzurri lambire la spiaggia listata dalla sabbia bianca, quella spiaggia la quale fa provare ad ogni buon compatriotta di Colombo che le si avvicini per la prima volta un fremito d’orgoglio nazionale. Il cielo purissimo e le acque calme rispondono all’allegria generale.","NO"
"Rossi_Adolfo-Naccociu-1889","Rossi Adolfo","Naccociu","1889","Il sole prodiga i suoi raggi e il mare si culla in lunghe ondulazioni. Superata la punta del Sandy Hook, il Canada passa in mezzo ai forti Hamilton e Richmond e vicino ad un’isoletta fresca, ombreggiata, si ferma alcuni minuti per ricevere a bordo i commissari di sanità trasportati da un elegante vaporetto bianco dal cui ponte s’innalzano una torretta e dietro ad essa un gran bilanciere ad altalena. Passata la rivista, fa il suo ingresso nel porto.","NO"
"Rossi_Adolfo-Naccociu-1889","Rossi Adolfo","Naccociu","1889","La baia di New York è una delle più belle del mondo, e presenta uno stupendo panorama. I suoi incantevoli contorni dove sono ancorati innumerevoli bastimenti d’ogni dimensione e d’ogni bandiera; l’allegria che le danno le centinaia di candidi vapori (ferry boats) dai bilanceri alla Newcomen che velocemente la intersecano; l’aspetto pittoresco delle coste, di Brooklyn; l’immenso ammasso di guglie e d’edifici sorgenti sull’isola Manhattan che si specchiano nelle acque e formano la città più grande di tutta l’America, presentano un insieme indescrivibile. L’impressione dell’arrivo è indimenticabile: il viaggiatore si accorge di giungere in un mondo nuovo, quale lo si sogna da ragazzi studiando geografia: si sente in mezzo al primo emporio commerciale degli Stati Uniti.","NO"
"Rossi_Adolfo-Naccociu-1889","Rossi Adolfo","Naccociu","1889","Ritto a prua, meravigliato dalla scena grandiosa, assordato dal frastuono, io guardava la selva di cupole, di campanili, di fumaioli che costituiscono Nuova York e ammiravo i pilastri colossali del ponte sospeso di Brooklyn. ― Ci siamo! ― dissi al compagno.","NO"
"Rossi_Adolfo-Naccociu-1889","Rossi Adolfo","Naccociu","1889","― Sicuro. ― A che albergo manderemo i nostri bauli? ― domandai sorridendo.","NO"
"Rossi_Adolfo-Naccociu-1889","Rossi Adolfo","Naccociu","1889","― Li lascieremo a Castle Garden, nel gran fabbricato dove sbarcano tutti gli emigranti di terza classe. ― Credete che ce li terranno? ― Speriamolo.","NO"
"Rossi_Adolfo-Naccociu-1889","Rossi Adolfo","Naccociu","1889","Imboccato l’Hudson, il Canada intanto costeggiava la riva sulla quale, come una interminabile fila di giganteschi camerini in uno stabilimento di bagni, s’allineano i piers, le darsene di tutte le compagnie transatlantiche. Dovunque grida di facchini, di operai che lavoravano, di marinai che eseguivano manovre; fischi e muggiti sonori di macchine, rintocchi di campane. In alto un subbisso di cubitali insegne, un miscuglio di pennoni e di bandiere sventolanti.","NO"
"Rossi_Adolfo-Naccociu-1889","Rossi Adolfo","Naccociu","1889","Il Canada gettò finalmente l’àncora nel proprio bacino e mediante un ponte mobile fu riunito alla riva. Allora una folla di amici, di parenti, di curiosi, si rovesciò a bordo e successe la solita scena di saluti, di abbracciamenti, di risa e di lacrime. I passeggeri di terza classe, muti, malinconici, aggruppati in un canto vicino alle loro valigie, aspettavano.","NO"
"Rossi_Adolfo-Naccociu-1889","Rossi Adolfo","Naccociu","1889","Dopo pochi minuti un vaporetto ci venne a prendere e ci sbarcò a Castle Garden. Castle Garden, la grande stazione destinata a ricevere le migliaia d’immigranti che vanno a popolare l’America, è un ampio fabbricato situato sulla punta dell’isola Manhattan, in fondo alla città di Nuova York. Là i commissari d’emigrazione, coadiuvati da impiegati che parlano quasi tutte le lingue del mondo, ricevono i passeggeri e li registrano; gli agenti delle varie compagnie ferroviarie vendono i biglietti per l’interno; i commessi degli alberghi offrono i loro servigi a quelli che si fermano; nell’annesso labor exchange gli operai, i contadini, le serve e i servitori trovano chi domanda lavoranti, contrattano, si combinano.","NO"
"Rossi_Adolfo-Naccociu-1889","Rossi Adolfo","Naccociu","1889","Entrati nella Rotonda, immenso spazio circolare che forma il centro di Castle Garden, con una cupola alta 75 piedi, io e il compagno ci trovammo in mezzo a due mila immigranti, la maggior parte tedeschi e irlandesi, giunti quel giorno stesso con altri vapori. Erano per lo più famiglie di robusti agricoltori che partivano per l’interno quella sera medesima. Più che la gente io notava con soddisfazione che lungo le pareti interne di quel fabbricato c’erano delle panche e ruminavo un’idea.","NO"
"Rossi_Adolfo-Naccociu-1889","Rossi Adolfo","Naccociu","1889","Giunto il mio turno d’essere registrato, domandai a un giovane impiegato il quale parlava correttamente francese e italiano: ― Possiamo noi due lasciare qui in un canto le nostre valigie finchè abbiamo trovato un alloggio? ― Certamente, e saranno sicure ― rispose gentilmente l’impiegato.","NO"
"Rossi_Adolfo-Naccociu-1889","Rossi Adolfo","Naccociu","1889","― E ci permettete anche di venire stanotte a dormire sopra una di queste panche? ― Sì, basta che rientriate stasera prima delle dieci. Ma sappiate che nel Castle Garden sono ammessi degli agenti autorizzati di onesti albergatori, svizzeri, tedeschi, italiani, che hanno delle stanze a buon mercato.","NO"
"Rossi_Adolfo-Naccociu-1889","Rossi Adolfo","Naccociu","1889","Io vi darò degli indirizzi. ― Eh! ― sospirai ― per ora non possiamo permetterci il lusso d’andare in un albergo.","NO"
"Rossi_Adolfo-Naccociu-1889","Rossi Adolfo","Naccociu","1889","Stanotte verremo a dormire qui e grazie. Mi sentivo sollevato da un gran peso. Giungendo in un paese nuovo, in quelle circostanze, con ottanta soldi in saccoccia, apprezzavo tutta la fortuna d’avere un ricovero, una panca dove posar il capo nelle prime notti, e stimavo la previdenza del governo americano che col Castle Garden offre almeno un temporaneo asilo agli immigranti più poveri e disgraziati.","YES"
"Rossi_Adolfo-Naccociu-1889","Rossi Adolfo","Naccociu","1889","Collocammo i nostri bauli in un angolo, sotto un sedile di legno, poi ci recammo nell’attigua wash-room, ci lavammo, mutammo panni, cambiammo in moneta americana le quattro lire superstiti e quindi uscimmo. ― Intanto abbiamo l’alloggio ― osservai allegramente ― cosa essenziale ed importante forse più del vitto. Questi tre quarti di dollaro in argento ci assicurano il pane per due o tre giorni, durante i quali ci daremo le mani attorno, e troveremo sì da fare qualche cosa!","NO"
"Rossi_Adolfo-Naccociu-1889","Rossi Adolfo","Naccociu","1889","― Coraggio pure ― rispose il compagno. ― E adesso orizzontiamoci. ― Ne abbiamo bisogno: siamo presso a poco come due naufraghi capitati in un’isola sconosciuta.","NO"
"Rossi_Adolfo-Naccociu-1889","Rossi Adolfo","Naccociu","1889","― Proprio: facciamo perciò le nostre prime esplorazioni. A proposito, leggeste mai la storia di Gil Blas? ― Sì, da ragazzo; perchè?","NO"
"Rossi_Adolfo-Naccociu-1889","Rossi Adolfo","Naccociu","1889","― Perchè oggi mi pare d’essere un secondo Gil Blas arrivato in bolletta in una città nuova, senza conoscenti, senza sapere cosa avrebbe fatto. Vi ricordate? Dopo uno dei suoi viaggi avventurosi, Gil Blas fermatosi in un grosso paese, trovò da allogarsi come domestico presso un canonico.","NO"
"Rossi_Adolfo-Naccociu-1889","Rossi Adolfo","Naccociu","1889","Cosa troveremo noi? Come spiccheremo la nostra carriera americana? ― Io sono pronto a far anche il servitore; ma la lingua inglese?","YES"
"Rossi_Adolfo-Naccociu-1889","Rossi Adolfo","Naccociu","1889","Mancava un’ora a sera. Dinanzi a Castle Garden c’è un giardino, o meglio un piccolo parco, Battery Park, con viali di alberi; da esso si diramano le prime strade su due delle quali sorgono le colonne di ferro che sostengono le ferrovie aeree. Dopo averne letto parecchie descrizioni, conoscevo a un dipresso la topografia di Nuova York; sapevo cioè che, come tutte le città nord-americane, la regina dell’Atlantico è costruita con matematica regolarità; che la maggior parte delle vie portano numeri invece di nomi; che la stretta isola di Manhattan, su cui è fabbricata Nuova York, è divisa per lungo fino al Central Park da Broadway, tagliata obliquamente da una ventina di Avenues e attraversata da circa 160 strade.","NO"
"Rossi_Adolfo-Naccociu-1889","Rossi Adolfo","Naccociu","1889","― Seguendo le colonne di una di queste ferrovie elevated ― dissi all’amico troveremo presto il palazzo municipale e la piazza della stampa, cioè il centro della città bassa. E fra il baccano prodotto dal viavai dei carri e dei treni, assordati dal rumore caratteristico della metropoli, ancora in preda a quello stordimento che dopo una lunga navigazione prova chi mette piede a terra, ci avanzammo macchinalmente, col naso in aria, cogli occhi sbarrati. La così detta down-town, città bassa, non offre davvero molte attrattive al forestiero; è rimarchevole soltanto per lo straordinario movimento commerciale, per il sudiciume delle strade e per quel certo odore che in ogni porto di mare colpisce chi sbarca.","NO"
"Rossi_Adolfo-Naccociu-1889","Rossi Adolfo","Naccociu","1889","Tuttavia io osservavo la folla, l’aspetto dei fabbricati e delle botteghe, il numero stragrande delle insegne bizzarre; e vedevo finalmente da vicino le celebri strade ferrate a livello dei primi e dei secondi piani delle case. Sulle rotaie sostenute da svelte colonne di ghisa distanti una diecina di metri l’una dall’altra, i treni s’inseguivano di minuto in minuto, mentre sotto di essi passavano migliaia di cavalli, vetture e passeggeri, indifferenti, senza alzare neppure gli occhi. Che importa se le macchine annoiano con l’incessante rumore, se attraverso le finestre lanciano volute di fumo negli appartamenti, se le famiglie devono calare le cortine perchè non si vedano dai vagoni le loro più intime faccende?","NO"
"Rossi_Adolfo-Naccociu-1889","Rossi Adolfo","Naccociu","1889","Coteste sono inezie per l’americano, dinanzi ai vantaggi che l’elevated presenta all’uomo d’affari che ha fretta, dinanzi alla comodità di recarsi in meno di mezz’ora dalla Battery ad Harlem, cioè dalla estremità sud all’estremità nord della città, distanza d’una dozzina di miglia. Percorso neppure un miglio indovinai che là presso doveva essere il centro da noi cercato; voltai a destra e mi trovai infatti dietro l’immenso palazzo della Posta, nella celebre Piazza della Stampa. Da un lato sorge il City Hall, municipio, a destra gli uffici di parecchi giornali, fra cui il Sun, il Times e quello altissimo della Tribune; a sinistra passa Broadway.","NO"
"Rossi_Adolfo-Naccociu-1889","Rossi Adolfo","Naccociu","1889","Non temevo più di perdermi. Mentre ci riposavamo sopra un sedile nel mezzo della piazza, cominciava a imbrunire e s’accendevano le lampade elettriche. ― Ecco ― esclamai ― la testa della città, il cervello dell’America.","NO"
"Rossi_Adolfo-Naccociu-1889","Rossi Adolfo","Naccociu","1889","Quella è la statua di Franklin; qui si stampano i più ricchi giornali del mondo; qui c’è l’ufficio del New York Herald; qui... ― Qui bisogna cenare — interruppe l’amico. ― Avete ragione, ma la parola “cena” è un’adulazione, un modo di dire.","NO"
"Rossi_Adolfo-Naccociu-1889","Rossi Adolfo","Naccociu","1889","Io tengo ancora in saccoccia un pezzo di formaggio; compreremo un pane e mangeremo. Ecco là una fontana col suo bravo bicchiere per dissetarsi, e panche a discrezione. ― Come faremo a comprare il pane senza parlare inglese?","NO"
"Rossi_Adolfo-Naccociu-1889","Rossi Adolfo","Naccociu","1889","― Eh! per bacco, il pane si chiama bread; venite con me. E infilammo una strada laterale in cerca di un fornaio.","NO"
"Rossi_Adolfo-Naccociu-1889","Rossi Adolfo","Naccociu","1889","Non era tanto facile trovarlo in quel punto della città; ma scoprimmo finalmente una piccola bottega dove si vendeva un po’ di tutto. Vedemmo nella vetrina del pane ed entrammo. Al banco sedeva una vecchia, una brutta vecchia.","NO"
"Rossi_Adolfo-Naccociu-1889","Rossi Adolfo","Naccociu","1889","― Bread! ― dissi io laconicamente, accennandole il pane. La vecchia capì e me ne porse uno bastante a levar l’appetito a due persone.","NO"
"Rossi_Adolfo-Naccociu-1889","Rossi Adolfo","Naccociu","1889","Lo presi, le diedi uno dei quarti di dollaro ed aspettai il resto. Ma avevo un bell’attendere: la megera intascò il denaro, borbottò un all right [sta bene] e si rimise a sedere. M’accorsi allora che riconosciutici per stranieri ignoranti dell’inglese e appena sbarcati, quella vecchiaccia intendeva di approfittarne per derubarci di una ventina di soldi.","YES"
"Rossi_Adolfo-Naccociu-1889","Rossi Adolfo","Naccociu","1889","In altre circostanze non ci avrei badato, ma con quella po’ di bolletta che mi pesava addosso non garbavami d’essere truffato senza fiatare. ― Ohe, I don’t speak english, but io voglio il resto, altrimenti vi lascio qui il pane le gridai imbizzito. L’arpia si mise a ridere colla sua bocca sdentata.","YES"
"Rossi_Adolfo-Naccociu-1889","Rossi Adolfo","Naccociu","1889","― Io non posso pagare un franco e un quarto un pane che varrà quindici o venti centesimi, continuavo col mio miglior italiano. Gridavo al muro. Che fare?","YES"
"Rossi_Adolfo-Naccociu-1889","Rossi Adolfo","Naccociu","1889","Ci persuademmo che quella volta eravamo stati frodati senza rimedio e sbuffando ce ne ritornammo al sedile dinanzi alla Tribune.... ― Questa è la prima nostra avventura in America ― mormorai mettendomi a mangiare. Se il pane fosse tanto caro, staremmo freschi!","YES"
"Rossi_Adolfo-Naccociu-1889","Rossi Adolfo","Naccociu","1889","Il peculio è già scemato di un terzo. ― Ma questo derubar la gente perchè non parla la loro lingua, è un infamia! ― osservava l’amico condendo le sue parole di pleonasmi tutt’affatto veneti.","YES"
"Rossi_Adolfo-Naccociu-1889","Rossi Adolfo","Naccociu","1889","― Ammetto che il pane non sia a buon mercato come da noi, ma non costerà mai quanto ce l’ha fatto pagare quella ladra, perdio! ― Faremo la digestione risalendo un poco Broadway ― conclusi ― Ma badiamo di tornare prima delle 10 a Castle Garden, altrimenti troviamo chiuso. Sarebbe la seconda avventura!","NO"
"Rossi_Adolfo-Naccociu-1889","Rossi Adolfo","Naccociu","1889","Finito il pasto frugale, ci dissetammo alla fontana e ci mettemmo a camminare lungo Broadway. Guardando gli immensi edifizii a sei e sette piani, la maggior parte di ferro e di pietra, tutti magazzini giganteschi e opulenti botteghe, che fiancheggiano la massima strada newyorkese dalla Posta fino alla piazza dell’Unione; notando che gli uffizi e i negozi a pianterreno non si chiudono alla notte colle porte, ma soltanto colle invetriate, lasciando acceso nell’interno qualche becco di gas; ridendo dinanzi alle esagerate e multiformi insegne che coprono le facciate e tappezzano le muraglie, il tempo volò più rapidamente di quanto ci immaginavamo. Quando ridiscendemmo Broadway, passando dinanzi alla ricchissima chiesa della Trinità, intravvedendo Wall Street, la strada delle borse, delle banche e dei millioni, giunti finalmente al Battery Park, trovammo le porte del Castle Garden chiuse.","NO"
"Rossi_Adolfo-Naccociu-1889","Rossi Adolfo","Naccociu","1889","Ci guardammo in faccia. Andare a dormire in un albergo per quanto a buon mercato, con 50 soldi in tasca, senza indirizzo, senza pratica alcuna, non c’era nemmeno da pensarci. ― La notte è bella ― insinuai io alzando gli occhi verso il firmamento.","YES"
"Rossi_Adolfo-Naccociu-1889","Rossi Adolfo","Naccociu","1889","― Dormiremo sopra queste panchette del Park. Domani ritorneremo “a casa” più presto. Mogi, mogi, scegliemmo due sedili in un viale appartato del giardino: io mi coricai in uno e l’amico si distese nell’altro, a pochi passi di distanza.","NO"
"Rossi_Adolfo-Naccociu-1889","Rossi Adolfo","Naccociu","1889","Potevano essere undici ore. La temperatura era dolce; nel cielo sereno risplendevano le stelle; in fondo al viale si vedevano luccicare le acque della baia. V.","NO"
"Rossi_Adolfo-Naccociu-1889","Rossi Adolfo","Naccociu","1889","La prima notte al ciel sereno - Emigranti assassinati - Un leopardo e un cappello ― Buona notte! ― dissi; chiusi gli occhi e, stanco morto, non tardai ad addormentarmi.","NO"
"Rossi_Adolfo-Naccociu-1889","Rossi Adolfo","Naccociu","1889","Di lì a tre ore mi svegliai. Non era la durezza della panca nè la mancanza di guanciale che mi avessero rotto il sonno: era il freddo della notte. Vestito da estate, con un soprabito da mezza stagione, a quell’ora, vicino al mare, mi sentivo gelare i piedi e le mani.","NO"
"Rossi_Adolfo-Naccociu-1889","Rossi Adolfo","Naccociu","1889","Malgrado la mia buona volontà e la confidenza nella gioventù, in quel momento provavo tutta la tristezza della situazione. Il freddo della notte è terribile: esso scoraggia i più forti. Sotto il soffio della brezza i miei piedi tremavano.","NO"
"Rossi_Adolfo-Naccociu-1889","Rossi Adolfo","Naccociu","1889","Trovarmi solo, senza tetto, in una città, mentre tutti dormivano, separato dai miei bauli che contenevano panni da coprirmi: era l’abbandono completo degli uomini e degli dei. Provai a chiamar sottovoce il compagno. Esso dormiva: perchè svegliarlo?","YES"
"Rossi_Adolfo-Naccociu-1889","Rossi Adolfo","Naccociu","1889","Silenzio, freddo, solitudine. D’improvviso vidi un’ombra sinistra. Al chiarore della luna la quale stava per tramontare, m’accorsi che quell’ombra era un uomo; un uomo alto, magro, lacero, con la barba lunga, che veniva deliberatamente verso di me.","NO"
"Rossi_Adolfo-Naccociu-1889","Rossi Adolfo","Naccociu","1889","Giuntomi dinanzi, si fermò, mi osservò e credendomi addormentato stese le mani come per frugarmi addosso. Io sospettai in quel vagabondo un ladro che mi volesse spogliare se non altro dell’orologio; e mentre allungava le unghie, balzai in piedi chiamando il compagno. Allora lo straccione accortosi che non ero solo, borbottò alcune parole inintelligibili e si dileguò rapidamente.","NO"
"Rossi_Adolfo-Naccociu-1889","Rossi Adolfo","Naccociu","1889","― Non fermiamoci qui ― dissi all’amico svegliatosi di soprassalto ― Quell’uomo che s’allontana stava per mettermi le mani in tasca. ― Furbo! ― Voi dimenticate che possiedo ancora l’orologio, preziosissimo nelle attuali circostanze.","NO"
"Rossi_Adolfo-Naccociu-1889","Rossi Adolfo","Naccociu","1889","― È vero. ― La è strana: dormir a ciel sereno per mancanza di danaro e imbattersi proprio nei ladri! Ci rimettemmo in cammino assai tristi.","NO"
"Rossi_Adolfo-Naccociu-1889","Rossi Adolfo","Naccociu","1889","Nuova York ci sembrava inospitale. Venticinque soldi per un pane, un ladro che tentava di spogliarci anche dell’orologio, e il freddo della notte che non ci lasciava dormire. Rifacemmo la strada di prima e ritornammo alla Piazza della Stampa, non incontrando che qualche policeman fermo sulle cantonate.","NO"
"Rossi_Adolfo-Naccociu-1889","Rossi Adolfo","Naccociu","1889","L’orologio della Tribune segnava le tre. Riscaldatici alquanto camminando, provammo di nuovo la stanchezza e sedemmo sulle panche dietro la posta. Ma appena chiusi gli occhi ci sentimmo scossi ruvidamente per un braccio da un policeman.","NO"
"Rossi_Adolfo-Naccociu-1889","Rossi Adolfo","Naccociu","1889","Capimmo che era proibito dormire. Più tardi si seppe che la polizia non permette alla gente di addormentarsi sui pubblici sedili poichè i borsaioli ne approfittano per far bottino di portafogli, di orologi, di fazzoletti. In mancanza d’altro, i loafers [vagabondi] rubano anche i cappelli.","NO"
"Rossi_Adolfo-Naccociu-1889","Rossi Adolfo","Naccociu","1889","― Bisogna proprio aspettar l’alba passeggiando ― incominciai ― Aggiriamoci in questi dintorni e pensiamo un po’ a quel che s’ha da fare domattina. ― Rientrare in Castle Garden appena si riapre ― rispose il compagno. ― E poi ― continuai ― rivolgersi al Labor exchange a cercare un’occupazione qualunque, subito, senza perdere un minuto.","NO"
"Rossi_Adolfo-Naccociu-1889","Rossi Adolfo","Naccociu","1889","― Per che sorta di lavoro ci offriremo? ― Che so io? Tengo nel portafogli tre o quattro lettere di raccomandazione per Case Americane; ma a che mi possono giovare se non parlo inglese?","NO"
"Rossi_Adolfo-Naccociu-1889","Rossi Adolfo","Naccociu","1889","Io intendo di non presentarle neppure. Non lavorammo mai con le braccia, ma grazie al cielo siamo pieni di buona volontà e robusti entrambi. Vi ricordate gli esercizi ginnastici che si facevano nella palestra del nostro paese?","NO"
"Rossi_Adolfo-Naccociu-1889","Rossi Adolfo","Naccociu","1889","Ecco che diventano utili. Procureremo di entrar in qualche manifattura, in qualche fabbrica, come apprendisti, per imparar un’arte, un mestiere. Da principio bisogna contentarsi di guadagnare il pane.","YES"
"Rossi_Adolfo-Naccociu-1889","Rossi Adolfo","Naccociu","1889","― Se è vero che qui la mano d’opera è così cara, vedendoci grandi e grossi qualcuno ci impiegherà. Anzi sarà meglio, appena rientrati in Castle Garden, che ci vestiamo coi nostri abiti peggiori, che ci diamo aspetto d’operai. ― È giusto e non mancheremo di domandar consiglio a quel giovane impiegato che parla italiano.","NO"
"Rossi_Adolfo-Naccociu-1889","Rossi Adolfo","Naccociu","1889","Forse egli può darci qualche utile informazione. Intanto la Piazza della Stampa si animava. Gran numero d’uomini, di ragazzi, di carri, aspettavano la prima edizione dell’Herald, del Sun, della Tribune, del World, del Times, della Staats Zeitung.","NO"
"Rossi_Adolfo-Naccociu-1889","Rossi Adolfo","Naccociu","1889","Dalle tipografie uscivano grandi fasci di carta, centinaia di migliaia di copie di giornali, che si spedivano alla Posta e in tutte le direzioni della città. Verso le 5 ritornammo al Battery Park; ci lavammo il viso nella vasca d’una fontana, ed entrammo nel Castle Garden. I bauli erano sempre al loro posto: gl’impiegati non venivano prima delle 8.","NO"
"Rossi_Adolfo-Naccociu-1889","Rossi Adolfo","Naccociu","1889","Approfittammo dell’intervallo per recarci nel Labor exchange, la borsa, il mercato del lavoro. La sala era divisa in due parti per gli uomini e per le donne. Sulle lavagne appese alle pareti si leggevano alcune righe, scritte col gesso, in inglese e in tedesco.","NO"
"Rossi_Adolfo-Naccociu-1889","Rossi Adolfo","Naccociu","1889","29 Agosto 1879. Si cercano 50 miners, minatori, pratici, per l’Ovest. 200 laborers, braccianti, per i lavori ferroviari della Compagnia Denver and Rio Grande.","NO"
"Rossi_Adolfo-Naccociu-1889","Rossi Adolfo","Naccociu","1889","Si domandano dei buoni farmers, agricoltori, contadini, per la Pennsylvania. Si vogliono delle serve per la città ― Ecco il bollettino della giornata ― dissi dopo aver studiato e decifrato quegli avvisi.","NO"
"Rossi_Adolfo-Naccociu-1889","Rossi Adolfo","Naccociu","1889","― Oggi non c’è niente per noi. ― A meno che non andiamo a vangar la terra di Penn. Sarebbe bella: venir in America a mungere le vacche.","NO"
"Rossi_Adolfo-Naccociu-1889","Rossi Adolfo","Naccociu","1889","Eppure scommetto che guadagnerei più di quando ero Regio Vice Cancelliere!... La sala si riempiva di gente. Due impiegati, ritti dinanzi a un tavolo, gridavano e predicavano in tedesco e inglese.","YES"
"Rossi_Adolfo-Naccociu-1889","Rossi Adolfo","Naccociu","1889","Offrivano il lavoro, spiegavano quanto erano i salari e le distanze, e iscrivevano in un librone tutti i presenti. ― Ammesso anche ― osservai ― che noi fossimo braccianti o agricoltori, come si può capire o farsi capire se qui nessuno parla nè francese nè italiano? Ritornammo nella Rotonda.","NO"
"Rossi_Adolfo-Naccociu-1889","Rossi Adolfo","Naccociu","1889","Era giunto il giovane. ― Dormiste qui? ― domandò.","NO"
"Rossi_Adolfo-Naccociu-1889","Rossi Adolfo","Naccociu","1889","― No, iersera venimmo troppo tardi. ― Male: dove passa ste la notte? ― Sulle panche del Park in faccia, e a zonzo per la città.","NO"
"Rossi_Adolfo-Naccociu-1889","Rossi Adolfo","Naccociu","1889","― Malissimo, imprudente. Tre notti fa un giovane immigrante tedesco, di buona apparenza come voialtri, addormentatosi nel Battery Park, fu trovato alla mattina strozzato, senza l’orologio e senza vestiti. Il cadavere era nascosto nei cespugli, coperto dalla sola camicia.","NO"
"Rossi_Adolfo-Naccociu-1889","Rossi Adolfo","Naccociu","1889","Capii allora chi era l’uomo della notte innanzi e raccontai l’episodio. Svariatissimi sono i rischi a cui i poveri emigranti si espongono sbarcando. Ne citerô qualche esempio.","NO"
"Rossi_Adolfo-Naccociu-1889","Rossi Adolfo","Naccociu","1889","Quasi ogni settimana si leggono nei giornali di Nuova York dei racconti come il seguente: “Ieri, in una stanza al secondo piano dell’albergo tale, presso Castle Garden, fu trovato il cadavere di un emigrante suicidatosi durante la notte. Giaceva sul pavimento con indosso soltanto la camicia e le mutande, stringendo ancora nella destra un revolver di grosso calibro.","NO"
"Rossi_Adolfo-Naccociu-1889","Rossi Adolfo","Naccociu","1889","S’era sparato un colpo nella tempia destra. Da due o tre lettere trovate in un baule, il Coroner rilevò che il suicida era un agricoltore il quale doveva recarsi nell’Ohio; ma non gli si rinvennero valori negli abiti, all’infuori di poca moneta spicciola. L’albergatore depone cha il suicida pigliò la stanza dicendo di dover partire per l’interno fra tre o quattro giorni.","NO"
"Rossi_Adolfo-Naccociu-1889","Rossi Adolfo","Naccociu","1889","L’albergo è tedesco, frequentato esclusivamente da emigranti. Nessuno conoscendo l’uomo che si uccise, il suicidio rimane avvolto nel più profondo mistero.” Un altro giorno si trova:","NO"
"Rossi_Adolfo-Naccociu-1889","Rossi Adolfo","Naccociu","1889","“Un emigrante svedese qui sbarcato sabato scorso, si suicidò ieri notte asfissiandosi in una piccola camera all’ultimo piano, nel tale hotel, vicino a Castle Garden. Non vedendolo uscire ieri mattina prima di mezzo giorno, l’albergatore picchiò all’uscio, ma non ottenne risposta. Insospettito da un forte odore di gas che sfuggiva dalle fessure, gettò giù la porta e indietreggiò.","NO"
"Rossi_Adolfo-Naccociu-1889","Rossi Adolfo","Naccociu","1889","La stanzuccia era tutta piena del gas che esalava dal becco aperto. Lo svedese giaceva morto sul letto: prima di coricarsi aveva accuratamente chiusa l’unica finestra e bevuta una grande quantità di whiskey. Una bottiglia quasi vuota di questo liquore fu trovata sul pavimento.","NO"
"Rossi_Adolfo-Naccociu-1889","Rossi Adolfo","Naccociu","1889","Strano suicidio! L’emigrante vestiva come una persona benestante, ma il Coroner non gli rinvenne addosso che un dollaro e dieci soldi. Non una lettera, non una carta per identificarlo.","YES"
"Rossi_Adolfo-Naccociu-1889","Rossi Adolfo","Naccociu","1889","Il suicida non era conosciuto che di vista da un altro immigrante tedesco a cui pagò da bere due giorni fa con l’aria di un uomo che possiede del denaro e che non pensa a togliersi la vita.” Oppure: “Un giovane Svizzero, giunto qui l’altro giorno dall’Europa, minatore di professione, già addetto al traforo del Gottardo, che aveva preso alloggio nell’albergo tale, nei dintorni di Castle Garden, si suicidò la notte scorsa in un modo orribile.","NO"
"Rossi_Adolfo-Naccociu-1889","Rossi Adolfo","Naccociu","1889","L’albergatore lo trovò stamane in letto con le vene dei polsi e delle mani tagliate, immerso in un lago di sangue. Non lasciò carta alcuna; in tasca gli rimanevano pochi soldi; nessuno lo conosceva. Era forte, nel fiore dell’età, pulito, ben vestito.","NO"
"Rossi_Adolfo-Naccociu-1889","Rossi Adolfo","Naccociu","1889","Perchè venne ad ammazzarsi qui? Mistero.” E di questi fatti che tanto si somigliano, ne succedono spessissimo.","YES"
"Rossi_Adolfo-Naccociu-1889","Rossi Adolfo","Naccociu","1889","C’è un albergo tedesco presso Castle Garden nel quale in due mesi si verificarono tre di questi stranissimi suicidi. Ê credibile che gente sana e robusta attraversi l’Atlantico per andarsi a svenare o farsi saltar le cervella appena posto piede nella bella terra scoperta da Colombo? Io non lo credo.","YES"
"Rossi_Adolfo-Naccociu-1889","Rossi Adolfo","Naccociu","1889","Sono persuaso che parecchi di quegli alberghi dove accadono morti tanto misteriose, siano covi di ladri e di assassini, sui quali la polizia non esercita la debita sorveglianza. Sono sicuro che quasi tutti quei “suicidi” possedevano dei gruzzoli di marenghi nella cintura, che intendevano di recarsi nell’interno a lavorare, a fare gli agricoltori, a raggiungere amici e parenti e che furono “suicidati” dall’albergatore stesso con qualche complice, dopo aver bevuto del brandy, del whiskey del gin, contenenti droghe che istupidiscono e addormentano rapidissimamente. Liquori apparecchiati con narcotici se ne servono sovente agli emigranti in quasi tutte quelle bar-rooms che pullulano nelle strade circostanti al Battery Park.","NO"
"Rossi_Adolfo-Naccociu-1889","Rossi Adolfo","Naccociu","1889","Due, tre emigranti entrano, per esempio, e ne bevono un bicchierino. Qualche mascalzone, loafer, s’intromette nei loro discorsi e attacca briga. Alle parole succedono presto i pugni e il padrone, protestando che non vuole scandali nella sua bottega, aiutato dai garzoni caccia fuori brutalmente i litiganti.","NO"
"Rossi_Adolfo-Naccociu-1889","Rossi Adolfo","Naccociu","1889","Quando sono all’aria aperta, i poveri emigranti, percossi, malconci, istupiditi, si accorgono di essere stati nel parapiglia derubati dell’orologio, della borsa, del portafogli. Se si rivolgono alla polizia è fiato sprecato; il bar-keeper risponde invariabilmente d’aver visto, sì, che alcuni emigranti si davano dei pugni con altre persone, ma che lui li ha messi alla porta e non sa altro. Altra volta avviene che un emigrante va in una liquoreria per passar un’ora della serata.","NO"
"Rossi_Adolfo-Naccociu-1889","Rossi Adolfo","Naccociu","1889","Si siede, beve un paio di bicchierini, accende la pipa e, guardando gli altri a giocare, senza avvedersene s’addormenta sulla sedia. Dopo mezzanotte si scuote dal torpore, si sveglia e invece che nel bar-room si trova seduto sull’erba del Batery Park senza cappello e senza un soldo, completamente derubato. Se il mattino seguente corre nella bettola dove lo spogliarono, fingono di non conoscerlo.","NO"
"Rossi_Adolfo-Naccociu-1889","Rossi Adolfo","Naccociu","1889","― Può darsi ― gli rispondono ― che iersera siate venuto a bere qui; ma se vi ubbriacaste e se per istrada vi levarono i quattrini, c’entriamo noi? Gli strani suicidi non avvengono soltanto negli alberghi. Più spesso si pescano nella baia dei cadaveri di emigranti, che si riconoscono soltanto dalle vesti e che il Coroner dichiara suicidi.","NO"
"Rossi_Adolfo-Naccociu-1889","Rossi Adolfo","Naccociu","1889","Non hanno mai un soldo in tasca. Novanta volte su cento quelli sono i cadaveri di vittime dei “pirati della riviera” come li chiamano nel porto di Nuova York. Con tal nome si qualificano quei farabutti vagabondi che bazzicano nei dintorni di Castle Garden, che assaltano i poveri europei appena sbarcati, li frugano, li soffocano e li gettano poi nel fiume per celare il delitto.","NO"
"Rossi_Adolfo-Naccociu-1889","Rossi Adolfo","Naccociu","1889","― Ed ora cosa contate di fare? ― interrogò l’impiegato. ― Ecco quà: derubati a bordo, sbarcammo quasi senza un soldo.","NO"
"Rossi_Adolfo-Naccociu-1889","Rossi Adolfo","Naccociu","1889","Siamo giovani, forti, disposti a tutto; ma non comprendiamo una parola d’inglese. Avevamo appunto intenzione di chiedere consiglio a voi che siete cortese. Noi vorremmo lavorare subito, senza importunare nessuno.","NO"
"Rossi_Adolfo-Naccociu-1889","Rossi Adolfo","Naccociu","1889","― Sì, ma per aver lavoro è necessario che voi conosciate qualche connazionale. In Nuova York vi sono molti italiani. Andate ad alloggiare in un albergo italiano: poi, girando, domandando, troverete da far qualcosa.","NO"
"Rossi_Adolfo-Naccociu-1889","Rossi Adolfo","Naccociu","1889","― Credete voi ― chiese il mio amico ― che qualche albergatore ci farebbe credito? ― Avete della roba, dei vestiti di qualche valore nei vostri bauli? ― Certamente.","NO"
"Rossi_Adolfo-Naccociu-1889","Rossi Adolfo","Naccociu","1889","Il mio compagno ha orologio, anelli, vestiti nuovi e biancheria in quantità. ― Allora ecco quà un indirizzo. Presentatevi a questo bravo albergatore, che io conosco, e state sicuri che vi farà credito volentieri.","NO"
"Rossi_Adolfo-Naccociu-1889","Rossi Adolfo","Naccociu","1889","Uscimmo di nuovo. ― Non c’è via di mezzo ― disse l’amico ― Non bisogna esporci di nuovo al pericolo di restar fuori alla notte. Nel piccolo albergo a cui ci ha indirizzati, non si spenderà poi troppo.","NO"
"Rossi_Adolfo-Naccociu-1889","Rossi Adolfo","Naccociu","1889","Domattina io scriverò alla zia. Le dirò che voi mi pagaste il viaggio, che siamo ridotti senza un soldo, che urge un soccorso. Col danaro che mi manderà pagherò l’albergatore per voi e per me.","NO"
"Rossi_Adolfo-Naccociu-1889","Rossi Adolfo","Naccociu","1889","Intanto conosceremo degli italiani e o l’uno o l’altro ci occuperemo. Quel partito non mi garbava niente affatto. Prima non avevo fiducia nei danari della famosa zia del collega, e poi preferivo vender l’orologio per mangiare dormire a Castle Garden senza pagar alloggio, che cominciare ad indebitarmi appena arrivato.","YES"
"Rossi_Adolfo-Naccociu-1889","Rossi Adolfo","Naccociu","1889","Ma l’amico insisteva e se a me bastava l’animo di nutrirmi di pane e formaggio, dormendo sulle panche della rotonda, non avevo il coraggio di obbligar il compagno fare altrettanto. Ci avviammo perciò al piccolo albergo. Trovammo la casa ma non il padrone.","NO"
"Rossi_Adolfo-Naccociu-1889","Rossi Adolfo","Naccociu","1889","Ci fu detto di tornare alla sera. “Pranzammo” con una ventina di soldi e si seguitò a girare. Quanta gente per le strade, che movimento, che confusione!","YES"
"Rossi_Adolfo-Naccociu-1889","Rossi Adolfo","Naccociu","1889","Percorremmo Bowery, la via del commercio al minuto, tutta negozi che ingombrano i marciapiedi con l’esposizione delle loro merci; giungemmo in Union Square, dal giardino ornato di statue, e tirammo innanzi. Là le strade cambiano fisonomia: i fumaioli delle fabbriche che impiegano tante migliaia di operai, diventano più rari; non è più la vertiginosa down town, dove si lavora e si traffica: alle vie dall’aspetto strano per un europeo, con le insegne che le ingombrano, coi fasci di fili telegrafici che quasi le oscurano, succedono contrade più pulite e belle dove si vive e si riposa. La maggior parte dei commercianti e degli uomini d’affari che passano la giornata negli uffizi e nei magazzini della città bassa, abitano nell’alta, nelle eleganti Madison, Lexington e Quinta avenue.","NO"
"Rossi_Adolfo-Naccociu-1889","Rossi Adolfo","Naccociu","1889","Attraversammo Madison Square, il centro dell’High Life e infilammo la Fifth Avenue, la strada dei milionari, tutta palazzoni di pietra bruna, la cui tinta monotona è rotta da qualche chiesa; vedemmo famosi hotels Brunswick e Windsor, la cattedrale di S. Patrik di marmo bianco appena finita, la stupenda sinagoga di stile arabo, le reggie degli arcimilionari Stewart e Vanderbild. Quanta varietà di bizzarre architetture! Che sentimento di pace ispirano quelle simpatiche chiesuole ombreggiate dai salici; come destano invidia quelle palazzine civettuole che dalle cortine di seta fanno indovinare il comfort interno!","NO"
"Rossi_Adolfo-Naccociu-1889","Rossi Adolfo","Naccociu","1889","Ritornati alla baja verso sera, dopo aver girandolato quasi tutto il giorno alla ventura, eravamo così stanchi e storditi che pensammo di passar la notte sui sedili nell’interno di Castle Garden, per andar la mattina seguente all’albergo. Cenammo spendendo gli ultimi soldi e ci coricammo in bolletta perfetta, con una valigia per guanciale. ― Domani ― pensavo io ― o l’albergatore ci fa credito oppure si cercano dei Monti di pegno e ci si procura qualche soldo alleggerendo il bagaglio.","YES"
"Rossi_Adolfo-Naccociu-1889","Rossi Adolfo","Naccociu","1889","E intanto qualche santo provvederà! Che bella cosa esser giovani! Dopo la visita fatta quel giorno a Nuova York, dopo aver visto quel turbine di lavoro e di attività, mi sentivo il cuore pieno di speranza.","YES"
"Rossi_Adolfo-Naccociu-1889","Rossi Adolfo","Naccociu","1889","Pareva che qualcheduno mi dicesse: “un giovane robusto e intelligente qui non può assolutamente rimaner ozioso, non solo, ma ha dinanzi un avvenire bello e sicuro.” La gioventù è fatta così; essa trova che il dolore è inutile e non lo accetta. La giovinezza ― disse tanto bene Victor Ugo ― è un sorriso dell’avvenire dinanzi all’ignoto. No, la miseria di un giovane non è mai miserabile.","YES"
"Rossi_Adolfo-Naccociu-1889","Rossi Adolfo","Naccociu","1889","Qualsiasi giovane per quanto povero, colla sua salute, la forza, il passo sicuro, gli occhi scintillanti, il sangue che gli circola robustamente nelle vene, i capelli neri, le guancie fresche, le labbra rose, i denti bianchi e l’alito puro, farà sempre invidia ad un vecchio imperatore. Quella era vita, quelle erano emozioni! L’ignoto aveva per me delle attrattive, l’incerto domani delle seduzioni.","YES"
"Rossi_Adolfo-Naccociu-1889","Rossi Adolfo","Naccociu","1889","L’avvenire m’appariva come un punto interrogativo, come uno strano romanzo di cui stessi sfogliando le prime pagine. Altro che il Caffè del paese nativo e la successione di giornate sempre eguali ed uniformi! Per apprezzare la salute bisogna ammalarsi; per stimare la pace di un’esistenza calma e tranquilla conviene dormire a ciel sereno senza sapere se si mangerà all’indomani.","YES"
"Rossi_Adolfo-Naccociu-1889","Rossi Adolfo","Naccociu","1889","Intanto sulle panche vicine a quelle dove fabbricava i miei castelli, si coricavano alcuni pacifici tedeschi che dovevano partire la mattina seguente per la campagna: chiudevano gli occhi, dicevano: gute Nacht, e s’addormentavano di botto. I tedeschi sono gravi, sodi, in tutto, anche nel dormire. Fra gli ultimi venuti c’era un giovane alsaziano, un ex maestro elementare, che aveva fatto il viaggio con me e che parlava francese.","NO"
"Rossi_Adolfo-Naccociu-1889","Rossi Adolfo","Naccociu","1889","Esso pure si trovava senza denaro; ma conoscendo bene il tedesco aveva maggiore probabilità di occuparsi presto. Io lo vidi entrare e notai ch’era senza cappello. ― Qui accosto ― gli dissi, ― c’è un sedile disponibile.","NO"
"Rossi_Adolfo-Naccociu-1889","Rossi Adolfo","Naccociu","1889","Niente di nuovo? ― Tacete, tacete. ― Come mai perdeste il cappello?","NO"
"Rossi_Adolfo-Naccociu-1889","Rossi Adolfo","Naccociu","1889","Oggi non tirava vento... ― Se vi racconto in che maniera l’ho perduto, non mi credete. ― Sentiamo, sentiamo.","NO"
"Rossi_Adolfo-Naccociu-1889","Rossi Adolfo","Naccociu","1889","― Ecco visitando la città stamane risalii Broadway, camminai finchè giunsi in un gran parco, il Central Park, che è come il Bois de Boulogne, il Thiegarten di Nuova York. Là mi sono aggirato per quei bellissimi viali finchè trovai un serraglio di bestie feroci. ― Ah!","NO"
"Rossi_Adolfo-Naccociu-1889","Rossi Adolfo","Naccociu","1889","ci sono anche delle bestie feroci? ― Sicuro, una casa piena: leoni, scimmie, serpenti, elefanti. Dunque stavo guardando quelle bestie: fra esse c’era un magnifico leopardo sdraiato nella sua gabbia Io... ― e qui il giovine alsaziano esitò.","NO"
"Rossi_Adolfo-Naccociu-1889","Rossi Adolfo","Naccociu","1889","― Avanti, avanti ― l’incoraggiai ― sono proprio curioso d’udire cosa ci hanno a fare le bestie col vostro cappello. ― Vi ripeto che non mi credete. Ebbene, è successo che io volevo vedere il leopardo ritto, camminare nella sua gabbia.","NO"
"Rossi_Adolfo-Naccociu-1889","Rossi Adolfo","Naccociu","1889","Onde farlo muovere, non avendo altro fra le mani, presi il mio cappello e con l’ala toccai la coda del leopardo che sporgeva dai ferri della gabbia. Quel feroce animale allungò rapidamente una zampa, afferrò colle unghie il mio povero cappello e in men che non lo dico lo fece in mille pezzi, lo distrusse. Io e il mio compagno ci smascellavamo dalle risa.","NO"
"Rossi_Adolfo-Naccociu-1889","Rossi Adolfo","Naccociu","1889","L’avventura era di quelle che se si leggono in un libro, in un giornale, si pigliano per panzane. Talvolta la realtà è inverosimile. ― E così partiste dal Central Park e attraversaste tutta la città a capo scoperto, con quel sole?","YES"
"Rossi_Adolfo-Naccociu-1889","Rossi Adolfo","Naccociu","1889","― Sfido io! ― Domattina ― conchiusi con aria di protezione ― guarderemo di trovar nelle valigie un berretto per voi. Intanto non iscoraggiatevi, giovinotto: pensate che un paese dove i leopardi vi portano via il cappello, non può essere che un gran paese!...","NO"
"Rossi_Adolfo-Naccociu-1889","Rossi Adolfo","Naccociu","1889","Buona notte. VI. I sotterranei dei Cinque Punti e una donna che allatta una scimmia","NO"
"Rossi_Adolfo-Naccociu-1889","Rossi Adolfo","Naccociu","1889","La mattina seguente, sabato 30 agosto, andammo a trovare il proprietario del piccolo albergo italiano al n. 59 Rose Street. Era un’eccellente persona; ci offrì vitto e alloggio finchè ci saremmo messi a lavorare, e mandò a prender le valigie. Quel giorno ebbi l’ineffabile soddisfazione di scaldarmi lo stomaco con un pranzo all’italiana e di stiacciare un sonnellino al dopopranzo in un letto vero, sotto delle lenzuola bianche, dopo quasi un mese d’una vitaccia d’inferno.","NO"
"Rossi_Adolfo-Naccociu-1889","Rossi Adolfo","Naccociu","1889","In quell’albergo modesto ma pulito si mangiava all’italiana. Veniva frequentato generalmente da immigranti toscani che appena sbarcati vi si riposavano qualche giorno per attraversare poi il continente e recarsi in California, sulla costa del Pacifico, dove gli italiani [agricoltori, ortolani e pescatori] si trovano meglio che in qualunque altro Stato dell’Unione. Uscito verso sera, assistetti allo spettacolo più bello che offra New York.","NO"
"Rossi_Adolfo-Naccociu-1889","Rossi Adolfo","Naccociu","1889","Negli Stati Uniti tutti quelli che lavorano vengono pagati per settimana. Alle cinque e alle 6 p. m. del sabato, da ogni fabbrica, manifattura e ufficio, si riversano sulle strade migliaia di impiegati, di operai, di donne, di ragazzi e di fanciulle. Alla domenica si riposa; la sera dei sabati è la festa del lavoro, e tutta quella moltitudine va a spasso.","NO"
"Rossi_Adolfo-Naccociu-1889","Rossi Adolfo","Naccociu","1889","Io osservava quella gente. In tutti i visi di quei forti figli dell’Unione si leggeva la serena soddisfazione dell’uomo contento di sé che dopo aver adempiuto il dovere del lavoro, coi dollari in tasca della settimana finita, corre a casa, in seno alla famiglia, per passar allegramente la serata. Gli ultimi raggi del sole scherzavano in mezzo alla folla variopinta; illuminavano faccie veramente maschie di uomini; visi di fanciulli d’intelligenza precoce; e facevano tremolare negli occhioni delle libere fanciulle americane quella onesta franchezza per cui vanno famose.","NO"
"Rossi_Adolfo-Naccociu-1889","Rossi Adolfo","Naccociu","1889","― Ecco, ― dissi ― noi pure dobbiamo rincasare un prossimo sabato così allegri e contenti. A proposito di dollari, ho qui l’indirizzo di un italiano che presta su pegno. Bisogna rifornire il borsellino per farsi lavare un po’ di biancheria.","NO"
"Rossi_Adolfo-Naccociu-1889","Rossi Adolfo","Naccociu","1889","Andiamo a vederlo. Trovammo un vecchiotto piuttosto grasso, cogli occhiali sul naso, con un viso mezzo da prete e mezzo da ebreo. Era in una stanza zeppa di roba d’ogni genere e d’ogni valore.","NO"
"Rossi_Adolfo-Naccociu-1889","Rossi Adolfo","Naccociu","1889","Il signor Frangia, che così si chiamava quell’uomo, prestava danaro su qualsiasi oggetto, cominciando dagli orologi d’oro fino agli stivali. I cosidetti Monti di pietà non sono negli Stati Uniti istituzioni soggette a sorveglianza e regolamenti di sorta. Prestando una certa cauzione e pagando la tassa di licenza prescritta, ognuno può prestare su pegno.","NO"
"Rossi_Adolfo-Naccociu-1889","Rossi Adolfo","Naccociu","1889","Soltanto in Nuova York vi sono centinaia e centinaia di queste case la maggior parte tenute da ebrei. Essi si fan pagare il 25 per cento all’anno cifra d’interesse stampata sui biglietti che rilasciano, sui quali si legge pure: “Non si risponde in caso di fuoco o di altri danni.”","NO"
"Rossi_Adolfo-Naccociu-1889","Rossi Adolfo","Naccociu","1889","Il sig. Frangia era un bell’originale. Appena ci vide entrare, si alzò, ci squadrò da capo a piedi, e prima che aprissimo bocca:","NO"
"Rossi_Adolfo-Naccociu-1889","Rossi Adolfo","Naccociu","1889","― Italiani? ― domando. ― Sì.","NO"
"Rossi_Adolfo-Naccociu-1889","Rossi Adolfo","Naccociu","1889","― Appena arrivati, in cerca di lavoro, non è vero? Voi non parlate una parola d’inglese, me lo immagino. Ebbene, cosa veniste a far qui?","NO"
"Rossi_Adolfo-Naccociu-1889","Rossi Adolfo","Naccociu","1889","Credevate di trovar l’oro per la strada? Oggi tutti gli spiantati, tutti i disutili d’Europa, quando non sanno dove battere il capo, corrono in America! E su questo tuono, agitando le braccia, scuotendo lo zazzerone, il degnissimo negoziante ci fece una terribile ramanzina, come se fossimo stati due grandi colpevoli.","YES"
"Rossi_Adolfo-Naccociu-1889","Rossi Adolfo","Naccociu","1889","Pareva un avvocato feroce incaricato di recitare una requisitoria contro l’immigrazione. ― Che cosa ci entrano tutti questi discorsi? l’interruppi finalmente annoiato.","NO"
"Rossi_Adolfo-Naccociu-1889","Rossi Adolfo","Naccociu","1889","Noi non le chiediamo l’elemosina. E poi, o che forse l’hanno mandato a chiamare lei gli Americani, quando emigrò? ― Io?","YES"
"Rossi_Adolfo-Naccociu-1889","Rossi Adolfo","Naccociu","1889","Sono trent’anni, che venni in America, trent’anni, capite? E volete sapere quante batoste e che vita ho dovuto fare da principio? ― Non s’incomodi, non s’incomodi, ― risposi accorgendomi dove tendeva quella manovra.","NO"
"Rossi_Adolfo-Naccociu-1889","Rossi Adolfo","Naccociu","1889","― Io ― continuò il Frangia riscaldandosi ― feci miracoli di economia. Ebbi la forza e la costanza di stare tre anni senza bere un bicchiere di birra... ― Costui ci vuol rimminchionire prima di pelarci ― mormorai al compagno.","NO"
"Rossi_Adolfo-Naccociu-1889","Rossi Adolfo","Naccociu","1889","― Io che pure non ero figlio di villani, ho cominciato col fare il facchino nel porto, intendete? Ah! l’America è terribile.","NO"
"Rossi_Adolfo-Naccociu-1889","Rossi Adolfo","Naccociu","1889","Poi ho dovuto imparare un mestiere solo dopo aver lavorato e lavorato... ― Si è messo in commercio, e ora guadagna del danaro: lo vediamo. ― Campo assai modestamente, miei cari.","NO"
"Rossi_Adolfo-Naccociu-1889","Rossi Adolfo","Naccociu","1889","Soltanto a furia di attività e di onestà, riesco a mantener la famiglia. E notate che parlo l’inglese meglio dell’italiano. ― È deplorevole che tanti sforzi non sieno stati meglio coronati ― notai ridendo ― Ma veniamo a noi.","YES"
"Rossi_Adolfo-Naccociu-1889","Rossi Adolfo","Naccociu","1889","Abbiamo qualche oggetto da impegnare. Lei presta su pegno, non è vero? ― Ma no, ma no, vi sbagliate.","NO"
"Rossi_Adolfo-Naccociu-1889","Rossi Adolfo","Naccociu","1889","Io non rifiuto di aiutare i miei connazionali, però non sono uno speculatore. E visitando un orologio, due anelli e un paio di bottoni d’oro presentatigli da me: ― E quanto credete di ricavar da queste inezie?","NO"
"Rossi_Adolfo-Naccociu-1889","Rossi Adolfo","Naccociu","1889","― domandò. ― Eh, non sappiamo; per ora ci bastano cinque o sei dollari. ― Ebbene, seguitemi, vi accompagnerò da un vicino pawn-broker [pignoratario] che io conosco: colla mia intercessione egli vi darà quanto può.","NO"
"Rossi_Adolfo-Naccociu-1889","Rossi Adolfo","Naccociu","1889","Poi se non troverete lavoro io comprerò i biglietti. E ci condusse in una casa accanto tenuta da un americano, che doveva essere un suo socio. I pawn-brokers di New York hanno per insegna tre palle dorate, grosse come le bocce da giuoco, attaccate sopra la porta.","NO"
"Rossi_Adolfo-Naccociu-1889","Rossi Adolfo","Naccociu","1889","Ebbi a stento cinque dollari e uscimmo. ― Ora che ci siamo fatti pelare dal Frangia ― dicemmo passando dinanzi ad una bottega da barbiere ― possiamo andare a farci radere e tagliare i capelli, che ne abbiamo estremo bisogno. L’arte del Figaro è molto avanzata in America.","NO"
"Rossi_Adolfo-Naccociu-1889","Rossi Adolfo","Naccociu","1889","Nelle botteghe dei barbieri americani le poltrone sono a spalliera pieghevole e l’avventore vi si sdraia molto comodamente appoggiando la nuca sopra un apposito cuscinetto. Inoltre, fatta la barba, i parrucchieri degli Stati Uniti lavano il viso con un’acqua in cui mettono un liquore [Bay rhum] il quale è un “tonico” secondo loro che leva l’irritazione prodotta dal rasoio e conserva fresca la pelle. La professione del barbiere è esercitata dagli italiani su larga scala in tutta l’Unione.","NO"
"Rossi_Adolfo-Naccociu-1889","Rossi Adolfo","Naccociu","1889","In New York un terzo delle botteghe sono italiane. Qualche anno fa nessuno radeva la barba per meno di venticinque soldi. La concorrenza degli italiani fece ribassar i prezzi.","NO"
"Rossi_Adolfo-Naccociu-1889","Rossi Adolfo","Naccociu","1889","Adesso la tariffa ordinaria, anche nelle botteghe più pulite, è di soli quindici soldi; ma in certe botteghe si è scesi fino a dieci soldi col Bay rhum e perfino a cinque senza rhum. I barbieri indigeni, sdegnati, protestarono contro tale invasione; fecero dei meetings, combinarono una lega per tener alto l’onore avvilito, ossia la tariffa. Ma che!","YES"
"Rossi_Adolfo-Naccociu-1889","Rossi Adolfo","Naccociu","1889","Gl’italiani se ne infischiano e fan quattrini. ― In caso disperato ― osservò il compagno mentre il barbiere lo insaponava ― si può imparare questo mestiere, il quale non richiede che si sia professori di lingua inglese. Perchè no?","NO"
"Rossi_Adolfo-Naccociu-1889","Rossi Adolfo","Naccociu","1889","Mi pare di aver della disposizione. In tre o quattro mesi mi sentirei capace di diventare un discreto barbitonsore! Prima di partire dall’Italia io m’immaginava che in New York porto di mare e città cosmopolita avrei trovato una colonia italiana; ma ne ignoravo affatto le condizioni e la proporzione.","YES"
"Rossi_Adolfo-Naccociu-1889","Rossi Adolfo","Naccociu","1889","La stampa italiana incomincia a occuparsi degli italiani all’estero soltanto adesso che l’emigrazione è straordinariamente cresciuta. Nei libri pubblicati in Italia fino al 1879 intorno agli Stati Uniti non c’è una parola sugli Italiani di New York. Nelle relazioni di viaggio di Poiero, di Carega, e molto meno nell’ottimo volume di Simonin, non avevo trovato una pagina dedicata alle colonie di razza latina negli Stati Uniti.","NO"
"Rossi_Adolfo-Naccociu-1889","Rossi Adolfo","Naccociu","1889","Quando seppi che in New York e dintorni abitano circa 25 mila italiani, pensai che tutti questi connazionali che esercitano le loro arti, le loro industrie nella metropoli più commerciale del mondo, dovevano formare senza dubbio una colonia ricca, potente, rispettata. Ma la mia illusione durò ben poco; quando vidi da vicino questa cosidetta colonia, provai una stretta al cuore. “Sono profondamente avvilito e umiliato scrivevo pochi giorni dopo il mio arrivo ad un giornale d’Italia.","YES"
"Rossi_Adolfo-Naccociu-1889","Rossi Adolfo","Naccociu","1889","A New York c’è quasi da vergognarsi d’essere Italiani. Fra le popolazioni immigrate sulla costa atlantica la più povera, la meno stimata è l’Italiana. Vi dirò più innanzi le ragioni che diminuiscono l’onta di questo stato di cose; ma intanto constato il fatto doloroso.","NO"
"Rossi_Adolfo-Naccociu-1889","Rossi Adolfo","Naccociu","1889","La grande maggioranza degli Italiani, formata dalla classe più ignorante e miserabile delle provincie meridionali, abita nel quartiere più sudicio della città. Questo quartiere si chiama i Cinque Punti. È un agglomeramento di casaccie nere e ributtanti dove la gente è accatastata peggio delle bestie.","NO"
"Rossi_Adolfo-Naccociu-1889","Rossi Adolfo","Naccociu","1889","In una sola stanza abitano famiglie numerose; uomini, donne, cani, gatti e scimmie mangiano e dormono insieme nel medesimo bugigattolo senz’aria e senza luce. In alcune di quelle case è tanta la sporcizia, è così mefitica l’atmosfera, che pare impossibile come ai primi calori dell’estate non si sviluppi un colèra micidialissimo. Eppure molta di quella gente che non si lava mai il viso e che con le squallide mogli e coi cenciosi figliuoli si condanna a vivere in malsane stamberghe, lavora, guadagna e risparmia!","NO"
"Rossi_Adolfo-Naccociu-1889","Rossi Adolfo","Naccociu","1889","Ai cinque Punti c’è da essere testimoni di scene vergognosissime. Un giorno, seduta davanti una casa, fu vista una donna allattare la scimmia che suo marito portava in giro suonando l’organo: la scimmia era ammalata. E finora nessuna società forte e numerosa si è costituita per promuovere quel miglioramento e quella solidarietà di cui una simile Colonia ha bisogno estremo; nessuna istituzione per accogliere e proteggere quelli che arrivano; nessun provvedimento per regolare la corrente dell’immigrazione.”","NO"
"Rossi_Adolfo-Naccociu-1889","Rossi Adolfo","Naccociu","1889","E continuavo di questo passo. ― Tutti quelli che arrivano con del denaro ― dicevami l’albergatore ― vanno nell’interno. Nelle città della costa, New York, Boston, Filadelfia, si fermano coloro che non hanno un soldo.","NO"
"Rossi_Adolfo-Naccociu-1889","Rossi Adolfo","Naccociu","1889","E mi raccontava che il 75 per cento di costoro è formato da contadini i quali durante la bella stagione vengono portati sui lavori di ferrovia e di campagna, e all’inverno tornano a riempire le strade di New York, a rovistare fra le immondizie, bersagliati dal disprezzo del popolino americano. Io ero ferito nel mio orgoglio nazionale: e fino allora non li avevo visti che di passaggio i Cinque Punti. Quando li visitai con maggior attenzione trovai cose incredibili.","NO"
"Rossi_Adolfo-Naccociu-1889","Rossi Adolfo","Naccociu","1889","Una notte, per esempio, ebbi occasione di scendere in uno di quei sotterranei, vere bolgie infernali, dove si vende la birra guasta inacidita [stale beer] a due soldi la pinta. Sotto i cortili interni dei tenement houses più neri e ributtanti vi sono delle cantine ― basements ― scure e mefitiche, illuminate da una lampada a petrolio, dove si balla e si beve la birra a buon mercato. È pericolosissimo avventurarsi, senza la polizia, in quelle catacombe del vizio e dell’abbiezione.","NO"
"Rossi_Adolfo-Naccociu-1889","Rossi Adolfo","Naccociu","1889","La birra cattiva si acquista in questo modo. Il proprietario della cantina compera ogni giorno a vilissimo prezzo, spesso per niente, dalle birrerie più vicine, la birra rimasta in fondo ai barili la sera innanzi; poi quando passa il carro del birraio che piglia da ogni bar room i barili vuoti, gli manda dietro un suo fido il quale lo aiuta a caricarli sul carro a patto di raccogliere in una botticella le scolature. Gli avanzi perciò delle birrerie e le scolature dei barili sono la bevanda che si spaccia nelle cantine suddette.","NO"
"Rossi_Adolfo-Naccociu-1889","Rossi Adolfo","Naccociu","1889","È un liquido rosso, amaro, nauseante, che ubbriaca presto, inebetisce e mette sempre nuova sete in chi ha lo stomaco capace di inghiottirlo. In sull’imbrunire, quando le strade dei Cinque Punti formicolano di gente, dai covili più reconditi sbucano fuori delle figure paurose: sono donne, la maggior parte irlandesi, lacere, spettinate, precocemente invecchiate, che insieme colle lividure dei pugni presi la notte innanzi portano sul viso emaciato le tracce dell’orgia più abbietta e vergognosa. Queste megere, stringendosi sul petto graffiato uno scialle chiazzato di fango, scendono barcollanti nel basement.","NO"
"Rossi_Adolfo-Naccociu-1889","Rossi Adolfo","Naccociu","1889","Il basement generalmente è provvisto d’un bancaccio, dietro il quale sta il padrone italiano ceffo da galera, circondato dai barili della birra suddescritta. Le pareti intorno sono provviste di panche su cui siedono gli avventori. Nel mezzo si balla, o piuttosto si si contorce, si salta, si barcolla, si cade, al suono di un’armonica o di qualche altro strumento scordato.","NO"
"Rossi_Adolfo-Naccociu-1889","Rossi Adolfo","Naccociu","1889","Affacciandosi alla porta di quegli antri prima di mezzanotte, ecco il quadro che si scopre laggiù. Sotto una densa nebbia di fumo si vedono sulle panche degli uomini e delle donne ubbriachi, negli atteggiamenti più osceni e rivoltanti. Chi beve, chi canta, chi pipa, chi borbotta dei lazzi ad una lurida creatura vestita da donna, chi russa, chi sghignazza e chi bestemmia.","NO"
"Rossi_Adolfo-Naccociu-1889","Rossi Adolfo","Naccociu","1889","Nel mezzo alcune coppie abbracciate girano e saltarellano i balli più bizzarri dei più strani paesi, fra cui predominano la giga e la tarantella. Pose scandalose, sorrisi sguaiati, carezze brutali, spintoni violenti. Il pubblico è cosmopolita: americani, tedeschi, irlandesi, italiani meridionali si confondono, s’abbracciano, si maltrattano, parlando a monosillabi, a frasi brevi.","NO"
"Rossi_Adolfo-Naccociu-1889","Rossi Adolfo","Naccociu","1889","Le donne sono quanto può immaginarsi di più disumano, ma spesso si trovano in mezzo ad esse delle fresche giovanette trascinate laggiù da uomini che hanno perduto l’ultimo pudore e l’ultima vergogna. Di tanto in tanto, per una parola, per contendersi una di quelle donne, nascono delle risse, si scambiano dei pugni, luccicano, dei coltelli. Dopo il tocco, dopo le due, quando non c’è più birra nei barili, nè più petrolio nelle lampade, la scena cambia.","NO"
"Rossi_Adolfo-Naccociu-1889","Rossi Adolfo","Naccociu","1889","Ad uno ad uno tutti si sdraiano sulle panche, vi si accosciano sotto, uomini e donne mescolati insieme, incoscienti. L’atmosfera è tutta quanta impregnata dalle esalazioni delle vesti e di quei corpi vergini di sapone. Al loro confronto il puzzo del tabacco e degli stoppini delle lampade, sono delicati profumi.","NO"
"Rossi_Adolfo-Naccociu-1889","Rossi Adolfo","Naccociu","1889","Il sonno rantoloso di quelle creature vien turbato di quando in quando da qualcheduno che si alza a sedere e insieme con bestemmie inintelligibili erutta sul compagno più vicino il liquido inghiottito. Intanto i giorni si succedevano rapidamente. Noi avevamo fatto qualche conoscenza, ci s’erano prodigate le solite promesse di guardare, di pensare; ma rimanevamo sempre disoccupati.","NO"
"Rossi_Adolfo-Naccociu-1889","Rossi Adolfo","Naccociu","1889","Attendendo i posti che non venivano, io andava a zonzo per la città studiando e osservando facciate d’uomini e di case, notando cose nuove e originali, scene stranissime, tipi bizzarri. Uno di questi ultimi era il servitore dell’albergo dove alloggiavo: un vecchio robusto di circa sessant’anni, zoppo. Lo chiamavano il Pisa.","NO"
"Rossi_Adolfo-Naccociu-1889","Rossi Adolfo","Naccociu","1889","Costui, residente in America da venticinque o trent’anni, ne avea viste e fatte di tutti colori. Durante la guerra di secessione egli s’ingaggiò nell’esercito una mezza dozzina di volte, riscuotendo ogni volta la somma che si pagava ai volontari. Dopo pochi giorni il Pisa ridiventava improvvisamente zoppo e lo scartavano.","NO"
"Rossi_Adolfo-Naccociu-1889","Rossi Adolfo","Naccociu","1889","Allora il machione se ne andava, passava al campo nemico, si presentava ritto come un fuso e rinnovava la commedia. Finita la guerra pigliò moglie cinque e sei volte. Un anno gliene toccò una irlandese che, come ce ne sono tante in Nuova York, abusava del whiskey.","NO"
"Rossi_Adolfo-Naccociu-1889","Rossi Adolfo","Naccociu","1889","Ogni sera rincasando il Pisa trovava che la moglie invece di comperar da pranzo avea speso il denaro in tanto liquore, ed era ubbriaca fradicia, distesa sul pavimento in mezzo alla stanza. Il Pisa, pigliava un bastone e picchiava, ma otteneva che la donna beveva il giorno seguente una dose maggiore per ristorarsi dalla bastonatura, e un dì egli fu anche messo in carcere per aver “mancato di rispetto” alla sua metà. Qualche giorno dopo la sua uscita dal carcere, ricorreva il giorno natalizio della donna.","NO"
"Rossi_Adolfo-Naccociu-1889","Rossi Adolfo","Naccociu","1889","Il Pisa andò in un magazzino, comprò un bariletto di whiskey, lo portò a casa e disse: ― Moglie mia, oggi è il tuo birthday, [giorno natalizio] ed io dopo averti usato tanti torti ho pensato di regalarti questo bariletto affinchè tu lo beva alla salute nostra e di san Patrick. E se ne andò.","NO"
"Rossi_Adolfo-Naccociu-1889","Rossi Adolfo","Naccociu","1889","La Irlandese tutta gioiosa corse a chiamar una sua comare e cominciò a cioncare. Verso sera il barile era finito e le due abbrutite donne giacevano per terra fuori dei sensi. Furono portate all’ospedale.","NO"
"Rossi_Adolfo-Naccociu-1889","Rossi Adolfo","Naccociu","1889","La moglie del Pisa morì quella notte. ― E in tal maniera io son rimasto vedovo quella volta! ― concludeva il Pisa sorridendo come se raccontasse una barzelletta.","NO"
"Rossi_Adolfo-Naccociu-1889","Rossi Adolfo","Naccociu","1889","Passò una settimana, ne passarono due. Non sapendo più dove batter il capo, una mattina andai a trovare un compaesano residente a New York da diversi anni e per il quale avevo una lettera. Quest’italiano non era ricco, ma lavorava per una gran casa importatrice di vini e se la passava discretamente.","NO"
"Rossi_Adolfo-Naccociu-1889","Rossi Adolfo","Naccociu","1889","― L’unica cosa ch’io posso proporvi, ― mi disse ― è di farvi agente della Casa tal dei tali. Io vi consegnerò i campioni delle qualità principali di vini che questa Casa importa e voi girerete in New York e dintorni, entrerete in tutti gli alberghi italiani, francesi, spagnoli che vi riuscirà di trovare, e cercherete di vendere. Vi accordo la commisione del 10 per cento.","NO"
"Rossi_Adolfo-Naccociu-1889","Rossi Adolfo","Naccociu","1889","Capii che una simile agenzia avrebbe dato molto da camminare e pochissimo da guadagnare a me sconosciuto e poco pratico di Nuova York, città inondata da mercanti, commessi e sensali di tutti i vini del mondo. Tuttavia volli provare finchè mi riusciva di trovare qualcosa di meglio. Ebbi bottiglie e campioni di Chianti, Barolo, Barbera, Broletto e cominciai a girare.","NO"
"Rossi_Adolfo-Naccociu-1889","Rossi Adolfo","Naccociu","1889","Ma che? I proprietari di alberghi e pensioni italiane, avventori d’altre case importatrici, mi rispondevano tutti che non ne avevano bisogno; i francesi assaggiavano i campioni e trovavano il vino buono sì ma troppo caro. In una settimana non ne vendetti due ettolitri.","YES"
"Rossi_Adolfo-Naccociu-1889","Rossi Adolfo","Naccociu","1889","Stanco e scoraggiato una sera mi rinchiusi nella mia stanzetta, accesi una sigaretta e mi sdraiai sul letto. Di lì a poco balzai in piedi. ― Io la finirò ― dissi ad alta voce ― sì la finirò; non è più possibile continuare.","NO"
"Rossi_Adolfo-Naccociu-1889","Rossi Adolfo","Naccociu","1889","Mi avvicinai ad una valigia, ne trassi quattro bottiglie per metà piene e in pochi minuti ne ingoiai il contenuto. Poi gettai le bottiglie vuote dalla finestra, mi ricoricai e m’addormentai profondamente. Quelle bottiglie erano i campioni del vino.","NO"
"Rossi_Adolfo-Naccociu-1889","Rossi Adolfo","Naccociu","1889","Finalmente dopo un mese di inutili ricerche e d’interminabili passeggiate cominciammo a lavorare. Era tempo! Per quanto l’albergatore fosse buono e paziente, a me doleva di vivere tante settimane a credito e stavo per rompere il voto fatto partendo dall’Italia, di non chiedere danaro alla famiglia, come se non avessi più nessuno al mondo; quando col mezzo di un nuovo amico entrai in una fabbrica d’occhiali in qualità d’apprendista.","YES"
"Rossi_Adolfo-Naccociu-1889","Rossi Adolfo","Naccociu","1889","Il mio compagno andò a fare il fornaio. La famosa zia non solo non aveva mandato un soldo, ma non s’era neppur scomodata per rispondere una riga. Perciò ringraziai l’ottimo albergatore, gli promisi che coi primi risparmi avrei saldato il debito, gli lasciai in deposito un baule di libri che non valevano in verità un terzo di quanto gli dovevo, pigliai in affitto uno stanzino in una famiglia e principiai la nuova vita d’operaio.","YES"
"Rossi_Adolfo-Naccociu-1889","Rossi Adolfo","Naccociu","1889","Com’ero contento! ― Adesso ― pensavo ― comincierò a conoscere il paese. Al giorno mi guadagnerò il pane, alla sera studierò l’inglese, alla domenica farò delle belle passeggiate.","NO"
"Rossi_Adolfo-Naccociu-1889","Rossi Adolfo","Naccociu","1889","Mangierò male e vivrò solo soletto, ma colla mia libertà e senza dover levarmi il cappello, raccomandarmi, annoiar nessuno. Il lavoro in fabbrica non era molto pesante, perchè in ogni manifattura degli Stati Uniti si sostituisce più che si può l’opera delle macchine alla fatica delle braccia. Ogni operaio aveva la sua specialità e il suo banco: chi arrotondava le lenti al tornio, chi piegava le molle, ecc.","YES"
"Rossi_Adolfo-Naccociu-1889","Rossi Adolfo","Naccociu","1889","Ciascheduno insomma preparava uno dei pezzi che costituiscono un paio di occhiali, pezzi che da altri operai venivano poi messi insieme, o, come dicono loro, montati. Io fui messo a fare le piccole viti che uniscono il vetro al cerchio che lo cinge. Da principio, naturalmente, ero lento e disadatto, ma in pochi giorni m’impratichii e continuando promettevo di diventare uno svelto operaio.","NO"
"Rossi_Adolfo-Naccociu-1889","Rossi Adolfo","Naccociu","1889","Guadagnavo tre dollari la settimana: spendevo un dollaro e un quarto per la stanza, piccina, ma pulitissima, e trenta o quaranta soldi per la lavatura della biancheria. Col dollaro e 60 o 70 soldi che rimanevano dovevo mangiare e bere sette giorni. Ebbene, non solo li facevo bastare, ma ne avanzavo anche per fumare e per comprar qualche francobollo.","NO"
"Rossi_Adolfo-Naccociu-1889","Rossi Adolfo","Naccociu","1889","Facevo così. Vestito molto dimessamente, ma pulito, in blouse, mi recavo alla fabbrica alle 7 ½ e lavoravo fino a sera non mangiando a mezzo giorno che un sandwich. Alle 6 andavo a casa e cenavo con pane e formaggio.","NO"
"Rossi_Adolfo-Naccociu-1889","Rossi Adolfo","Naccociu","1889","Per farmi il caffè nella stanza avevo trovato un modo ingegnoso: attaccavo una cocoma d’acqua sulla lampada a petrolio finchè bolliva. Dopo il frugalissimo pasto mi mettevo a studiare fino alle 11. Gli esercizi della grammatica inglese mi riuscivano assai noiosi, e molte sere gettavo il libro in un angolo con dispetto; ma sapevo bene che senza l’inglese non avrei mai potuto far niente in America e tiravo innanzi.","NO"
"Rossi_Adolfo-Naccociu-1889","Rossi Adolfo","Naccociu","1889","Però senza un maestro che insegni la pronunzia, come impararlo l’inglese? Io ci pensava; almanaccavo come potevo procurarmene uno senza pagarlo, scambiando delle lezioni di italiano, quando un giorno sentii parlare d’una signora americana, ricca, amante degli italiani, che impiegava alcune delle sue ore nel dar lezione di lingua. Da un ex scolare della signora ebbi una lettera d’introduzione e una bella domenica me le presentai.","YES"
"Rossi_Adolfo-Naccociu-1889","Rossi Adolfo","Naccociu","1889","Era una donna di circa cinquant’anni, grande, di belle forme, con una di quelle fisonomie intelligenti, aperte e simpatiche, le quali formano quell’assieme che potrebbe chiamarsi la bellezza della bontà. Appena arrivato, come i tutti viaggiatori, ero rimasto anch’io meravigliato dinanzi alla differenza di vita e d’abitudini fra le donne d’Italia e quelle degli Stati Uniti, dinanzi alla libertà che godono, alla vita attiva che conducono, al rispetto di cui son circondate, al comfort delle loro case. Che se alcuni mesi di soggiorno e di osservazione più diligente mi resero accorto che quanto grande è l’educazione in molte signore dell’ “high life,” altrettanto grossa è la volgarità d’una buona parte della borghesia e delle mogli di parvenus, mi fecero maggiormente apprezzare la fortuna di conoscere personalmente una gentildonna come quella a cui mi presentava, che valeva da sè sola, per la virtù e il sapere, ad onorare il sesso femminile d’una città intiera.","NO"
"Rossi_Adolfo-Naccociu-1889","Rossi Adolfo","Naccociu","1889","Come l’autrice della Capanna dello zio Tom che “facendo da sola le faccende di casa” scriveva l’immortale romanzo, questa brava signora, attendendo all’educazione dei figli e alle cure della famiglia avea saputo trovar il tempo d’imparare le principali lingue moderne e di completare la propria educazione artistica e letteraria. Oltre l’inglese parlava correntemente il tedesco, il francese e l’italiano non solo ma traduceva a prima vista i classici greci senza darsi minimamente l’aria di donna letterata. Una sera che andavo a pigliar la solita lezione la sorpresi col testo originale dell’Iliade fra le mani.","NO"
"Rossi_Adolfo-Naccociu-1889","Rossi Adolfo","Naccociu","1889","“Ah!” dissi “lei si diverte a leggere Omero?” “Che vuole!” rispose con la più grande semplicità di questo mondo il mio secondo figlio che è all’Università ama il greco e desidera che ogni giorno studiamo insieme qualche pagina: io che oramai non ho più la freschezza di memoria che egli possiede, per non leggere meno correntemente di lui ripasso il brano di soppiatto prima che torni a casa. Guai se lo sa!...” La sua conversazione era un incanto. Un artista, un letterato, poteva parlare con lei come con un collega: sui tavolini della sua sala di ricevimento si trovavano sempre le più recenti pubblicazioni d’Europa e d’America, gli ultimi fascicoli delle principali riviste; e su qualunque questione d’arte e di lettere ella mostrava un acume ed un buon gusto assai rari.","NO"
"Rossi_Adolfo-Naccociu-1889","Rossi Adolfo","Naccociu","1889","Un viaggiatore avrebbe avuto ben poco da raccontarle, perchè ella avea percorso non solo quasi tutta l’Europa ma anche parte dell’Asia: la sua gita di nozze era stato un viaggio in Palestina fino a Gerusalemme, Betlemme e al monte Sinai. In quanto al cuore poi seppi che quella signora spendeva gran parte del suo nel soccorrere famiglie miserabili e gente senza lavoro con tanta generosa delicatezza che i beneficati medesimi non sapevano chi ringraziare. Innamorata dell’Italia e di Mazzini, di cui teneva il ritratto nella stanza da letto, prediligeva gli italiani.","NO"
"Rossi_Adolfo-Naccociu-1889","Rossi Adolfo","Naccociu","1889","Ella, allevata fra gli agi di una famiglia aristocratica, aveva il coraggio di recarsi ai Cinque Punti a raccogliere fanciulli italiani cenciosi e luridi in mezzo al fango di Baxter Street di Mulberry Street, condurli alla propria casa e, insieme con una delle figlie e con le cameriere, spogliarli, lavarli ben bene, vestirli, sfamarli e rimandarli alle loro famiglie belli e puliti dopo averli invitati a ritornare da lei. Questo pio bucato dovette sospenderlo perchè le cameriere non volevano rimanere più al suo servizio, ripugnanti dal mettere le mani addosso a monelli tanto sporchi. S’interessava poi particolarmente per coloro che dopo aver avuto in patria una discreta educazione capitano in America poveri in canna.","NO"
"Rossi_Adolfo-Naccociu-1889","Rossi Adolfo","Naccociu","1889","Costoro erano i suoi scolari; ella insegnava loro gli elementi dell’inglese con la pazienza di una maestra elementare, con l’abnegazione di una madre, e a quasi tutti cercava un’occupazione secondo la loro istruzione e intelligenza. Questa signora diede la prova più chiara del suo amore agli Italiani quando venne impiccato per la prima volta un italiano in New York, un certo Pietro Balbo. Quando il Balbo venne arrestato ella si trovava in campagna: ritornata in New York e spinta oltre che dallo spirito di carità anche dalla grande simpatia per la nazione nostra, malgrado la ripugnanza che una donna come lei dovea provare a metter piede nelle carceri, si recò a visitare il prigioniero nella cella, a confortarlo come una suora.","NO"
"Rossi_Adolfo-Naccociu-1889","Rossi Adolfo","Naccociu","1889","Condannato che il Balbo fu alla forca, ella non ebbe un minuto di pace; per tentare di salvarlo fece quanto avrebbe fatto per uno della propria famiglia, usò delle relazioni e conoscenze influentissime sue e di suo marito, uomo fra i più ragguardevoli delle città, sperando e pregando sempre. Fallito ogni tentativo, la pia donna era inconsolabile. Credente, nelle sue ultime visite infuse al condannato la forza d’animo con la quale affrontò virilmente il patibolo.","NO"
"Rossi_Adolfo-Naccociu-1889","Rossi Adolfo","Naccociu","1889","Questa signora si chiamava Mrs M. Howard Crosby. VII. Storia di una cassa di maccheroni","NO"
"Rossi_Adolfo-Naccociu-1889","Rossi Adolfo","Naccociu","1889","Che cosa potevo io desiderar di più in quei primi mesi del mio noviziato americano? Due sere per settimana pigliavo lezione d’inglese dall’ottima signora e al giorno lavoravo nella fabbrica con sempre maggior lestezza, sicuro che presto avrei guadagnato più di tre dollari alla settimana. I giorni passavano rapidi e tranquilli.","YES"
"Rossi_Adolfo-Naccociu-1889","Rossi Adolfo","Naccociu","1889","L’ambiente della nuova vita d’operaio mi diventava famigliare. Invece di soffrire pel vitto meschino, la mia salute fioriva. Nelle passeggiate che facevo a tempo avanzato, scoprivo sempre qualche cosa di nuovo; avevo trovato l’Istituto Cooper e ne frequentavo alla festa le sale gratuite di lettura, fornite dei principali giornali del mondo.","NO"
"Rossi_Adolfo-Naccociu-1889","Rossi Adolfo","Naccociu","1889","Ma era destinato che la mia vita d’America non dovesse trascorrere pacifica a quel modo. S’avvicinava un cambiamento. Gli affari della fabbrica d’occhiali andavano piuttosto male, le commissioni scarseggiavano.","YES"
"Rossi_Adolfo-Naccociu-1889","Rossi Adolfo","Naccociu","1889","Dopo tre mesi, un sabato sera fui licenziato insieme con alcuni altri operai. Pagato un dollaro e un quarto per la pigione della stanza, rimasi di nuovo disoccupato, con uno scudo e settantacinque soldi in tasca. Se non trovavo subito un altro posto, al sabato prossimo sarei rimasto non solo senza pane, ma anche senz’alloggio.","YES"
"Rossi_Adolfo-Naccociu-1889","Rossi Adolfo","Naccociu","1889","“Ecco un’altra partita impegnata in questo gran banco di giuochi d’azzardo che è la vita” pensai. Esaminai le mie povere valigie con l’idea rivolta alle tre palle dorate, e trovai con soddisfazione che possedevo ancora un vestito da impegnare per tre o quattro dollari. Tre o quattro dollari rappresentavano il vitto e l’alloggio d’una settimana.","NO"
"Rossi_Adolfo-Naccociu-1889","Rossi Adolfo","Naccociu","1889","E mi misi di nuovo in cerca di lavoro. Frattanto frequentavo sempre le lezioni della signora, ma mi guardavo bene dal dirle che ero disoccupato, che certi giorni dopo pranzo mi stringevo la cintola d’un occhiello, che certe sere cenavo con dei valzer di Strauss ascoltati in una birreria. Se la signora fosse stata informata della mia condizione, avrebbe fatto il possibile per trovarmi del lavoro; ma io le ero già troppo grato per gli elementi di inglese che m’insegnava con tanta pazienza e non volevo recarle altri disturbi.","YES"
"Rossi_Adolfo-Naccociu-1889","Rossi Adolfo","Naccociu","1889","Presentandomi ogni giorno inutilmente a diverse fabbriche ed aspettando che un maestro di lingue mantenesse la promessa di procurarmi alcuni scolari a cui impartire lezioni di pronunzia italiana, facevo una scoperta. M’accorgevo cioè che un uomo sano e robusto il quale vi si avvezzi gradatamente, può mangiar poco e una sola volta al giorno senza diventar molto magro. In quel tempo il dottor Tanner non aveva ancora fatto in Nuova York il famoso esperimento.","YES"
"Rossi_Adolfo-Naccociu-1889","Rossi Adolfo","Naccociu","1889","Abituato già da tre mesi a vivere con tre scudi alla settimana, ossia, levate la pigione e la lavandaia, con neppure un dollaro e mezzo, lo stomaco mio era ridotto in eccellenti condizioni per sopportare il digiuno. Giunsi a poco a poco a non cibarmi che una volta ogni ventiquattr’ore con tre soldi di pane e una tazza di caffè. Nessuno lo avrebbe sospettato guardando il mio viso impassibile.","NO"
"Rossi_Adolfo-Naccociu-1889","Rossi Adolfo","Naccociu","1889","Ero piuttosto pallido, ma ne’ miei occhi vivi brillava sempre la fiducia nell’avvenire. Ah! sono giorni ben tristi e maestri d’esperienza quelli che la maggior parte dei giovani stranieri, d’ingegno alquanto svegliato, appena sbarcati, passano cercando lavoro.","NO"
"Rossi_Adolfo-Naccociu-1889","Rossi Adolfo","Naccociu","1889","Da tutti quelli a cui si rivolgono si sentono ripetere la stessa canzone: “Ma che avete fatto? Che veniste a far qui? Cosa valgono le vostre patenti, i vostri diplomi di maestri, d’impiegati, se qui si parla esclusivamente inglese?","YES"
"Rossi_Adolfo-Naccociu-1889","Rossi Adolfo","Naccociu","1889","Se sapeste un’arte, un mestiere, meno male; ma senza alcuna abilità manuale, meccanica, a che potete servire qui!” “Siamo pronti a far qualunque cosa, disposti a tutto” insistono i disgraziati “Ma che? Uffici italiani che tengano impiegati si contano sulle dita; e poi l’inglese è indispensabile anche in essi. Ignoranti di questa benedetta lingua, non potete entrare nelle case, nelle fabbriche americane, neppure per i più umili servizi, poichè, se non capite una parola come eseguire una fattura, una commissione?” Una sera, mentre aprivo la mia stanzina, fui fermato da un uomo che mi disse in italiano:","YES"
"Rossi_Adolfo-Naccociu-1889","Rossi Adolfo","Naccociu","1889","― Scusate, sono vostro vicino. La padrona mi raccontò che alla sera studiate e che possedete diversi libri. Io invece mi annoio alla sera: vorreste avere la cortesia d’imprestarmi qualcheduno dei vostri libri?","NO"
"Rossi_Adolfo-Naccociu-1889","Rossi Adolfo","Naccociu","1889","― Con piacere, entrate. Quell’uomo poteva avere trentacinque anni; era di statura bassa e il suo viso ispirava confidenza. Si chiamava Francesco.","NO"
"Rossi_Adolfo-Naccociu-1889","Rossi Adolfo","Naccociu","1889","Io coprii pudicamente con un giornale un pezzo di pane che giaceva sul tavolino, accesi la lampada e, offerta l’unica scranna al vicino sedetti sulla sponda del letto. ― Lavorate anche alla sera? ― gli chiesi.","NO"
"Rossi_Adolfo-Naccociu-1889","Rossi Adolfo","Naccociu","1889","― Non v’incontro mai sulle scale quando torno a casa. ― Lavoravo, facevo il cameriere d’albergo, ma lasciai il posto perchè sono stanco di quella vita. Coi risparmi che son riuscito a metter da parte in cinque anni, apro fra pochi giorni una piccola pensione italiana.","NO"
"Rossi_Adolfo-Naccociu-1889","Rossi Adolfo","Naccociu","1889","E voi che fate? ― Lavoravo io pure. È brutta la coniugazione del tempo passato di questo verbo!","NO"
"Rossi_Adolfo-Naccociu-1889","Rossi Adolfo","Naccociu","1889","Cameriere in America, Francesco era stato in Italia impiegato telegrafista. Diventammo amici: quella sera stessa uscimmo insieme a far due passi, e, sebbene ignorasse i miei digiuni, Francesco volle condurmi a cena; entrò in un Oyster House e comandò due piatti di ostriche fritte. Quando mi vidi serviti dinanzi gli appetitosi molluschi, grossi e fumanti, io credevo di poterne divorare una dozzina senza fermarmi.","NO"
"Rossi_Adolfo-Naccociu-1889","Rossi Adolfo","Naccociu","1889","Avvenne invece il contrario. Assaggiatine due o tre, la mia fronte si coprì di sudore, divenni pallidissimo e non potei continuare. ― Perchè non mangiate?","NO"
"Rossi_Adolfo-Naccociu-1889","Rossi Adolfo","Naccociu","1889","― domandò Francesco sorpreso. “Perchè non ho mangiato jeri, perchè non ho mangiato oggi che una fetta di pane” stavo per rispondere, “perchè il mio stomaco s’è abituato ad una terribile quaresima e non è più avvezzo ai cibi caldi...” Ma anche la povertà ha il suo pudore e dissi semplicemente. ― Grazie, non ho appetito: ho pranzato tardi, oggi!","YES"
"Rossi_Adolfo-Naccociu-1889","Rossi Adolfo","Naccociu","1889","― Sentite ― mi disse il giorno seguente Francesco ― io possiedo un piccolo capitale di trecento, dollari, che è nelle mani di un negoziante mio amico. Con questo denaro voglio mobigliare un appartamento di sei o sette stanze e aprire un Italian boarding house, una pensione italiana. Oggi è martedì; l’amico mi consegnerà la somma sabato sera; intanto cercherò la casa e la metterò in ordine; voi potete aiutarmi.","NO"
"Rossi_Adolfo-Naccociu-1889","Rossi Adolfo","Naccociu","1889","Poi, finchè non troverete un posto migliore, mi darete una mano a fare il cuoco e a servire a tavola, non come servitore, ma da amico. Naturalmente non fisseremo subito un salario, staremo a vedere come van gli affari e vi contenterete intanto del vitto e dell’alloggio. Accettate?","NO"
"Rossi_Adolfo-Naccociu-1889","Rossi Adolfo","Naccociu","1889","― Figurarsi! Dal martedì al sabato trovammo un bell’appartamento di sei stanze, acquistammo i mobili più indispensabili. letti.","NO"
"Rossi_Adolfo-Naccociu-1889","Rossi Adolfo","Naccociu","1889","seggiole. stufa, utensili da cucina, poi pigliammo una cassa di maccheroni, un bel pezzo di formaggio e alcuni galloni di vino: il tutto a credito, pagabile alla fine di quella settimana. Facemmo quindi inserire nel giornale italiano locale un avviso così concepito:","NO"
"Rossi_Adolfo-Naccociu-1889","Rossi Adolfo","Naccociu","1889","“Col primo dell’anno nuovo Francesco N. apre al numero tale, via tale, una pensione italiana. Stanze chiare, aereate, in ottima posizione e cucina nazionale, a dollari sei la settimana.” ― Vedrete ― diceva Francesco ― che gli affari si avvieranno magnificamente.","NO"
"Rossi_Adolfo-Naccociu-1889","Rossi Adolfo","Naccociu","1889","Tutti i propretari di boarding houses in Nuova York fanno quattrini. Io comincio modestamente, non piglio più di sei pensionari, persone ammodo; ma fra qualche mese potremo allargarci e andare in un appartamento più grande. Erano gli ultimi giorni dell’anno.","YES"
"Rossi_Adolfo-Naccociu-1889","Rossi Adolfo","Naccociu","1889","Rimessomi il cuore in pace, io lavoravo come un eccellente servitore. Lavavo vetri, attaccavo cortine, inchiodavo sul pavimento quelle tele incerate e dipinte con cui nelle famiglie borghesi nord-americane si sostituiscono i tappeti. Al sabato l’appartamento era quasi pronto.","NO"
"Rossi_Adolfo-Naccociu-1889","Rossi Adolfo","Naccociu","1889","Mancavano alcuni altri mobili, ma si sarebbero acquistati un po’ alla volta e a seconda del numero dei futuri pensionari. Appena riscossi i trecento dollari, bisognava intanto pagare la pigione d’un mese, la mobilia comperata, il vitto e i maccheroni. Non si attendeva dunque che il denaro.","YES"
"Rossi_Adolfo-Naccociu-1889","Rossi Adolfo","Naccociu","1889","Ed ecco alla mattina di quel sabato memorabile, giungere da parte del debitore un telegramma così concepito: “Caro Francesco. Sono rovinato.","NO"
"Rossi_Adolfo-Naccociu-1889","Rossi Adolfo","Naccociu","1889","Ho perduto i denari miei ed i vostri in una disgraziata speculazione. Sono in viaggio per recarmi chi sa dove. Ingegnatevi come potete: io non posso per ora darvi un soldo.”","NO"
"Rossi_Adolfo-Naccociu-1889","Rossi Adolfo","Naccociu","1889","Figurarsi l’effetto prodotto da simile notizia! Francesco corse ad informarsi presso i conoscenti; il suo debitore era proprio scappato. Che fare?","YES"
"Rossi_Adolfo-Naccociu-1889","Rossi Adolfo","Naccociu","1889","― Quanto denaro avete? ― gli chiesi. ― Quattro o cinque dollari.","NO"
"Rossi_Adolfo-Naccociu-1889","Rossi Adolfo","Naccociu","1889","― Amici che ve ne possano imprestare? ― Neppure uno. ― Ma allora non ci resta altro partito che abbandonare il campo e fuggire anche noi.","NO"
"Rossi_Adolfo-Naccociu-1889","Rossi Adolfo","Naccociu","1889","Francesco taceva. ― Altrimenti ― continuavo io ― cosa risponderemo ai padroni della casa, dei mobili, delle vettovaglie? Il primo ci metterà alla porta, il secondo si porterà via la sua roba, il terzo verrà qui a farci delle scenate.","NO"
"Rossi_Adolfo-Naccociu-1889","Rossi Adolfo","Naccociu","1889","― No ― ripiglio Francesco dopo alcuni minuti di riflessione ― non dobbiamo andarcene. Speriamo che venga qualche pensionario; mi farò pagare una settimana, due settimane anticipate, darò degli acconti ai miei creditori e..... ― Attenderemo gli avvenimenti!","NO"
"Rossi_Adolfo-Naccociu-1889","Rossi Adolfo","Naccociu","1889","In quella si presentò un maestro di musica italiano, uomo giovialissimo, sciupatore, famoso per spendere sempre più di quanto guadagnava. ― Questa è la nuova pensione del signor Francesco? ― domandò.","NO"
"Rossi_Adolfo-Naccociu-1889","Rossi Adolfo","Naccociu","1889","― Appunto. ― Si mangia all’italiana e si pagano sei dollari per settimana? ― Sì.","NO"
"Rossi_Adolfo-Naccociu-1889","Rossi Adolfo","Naccociu","1889","― Ebbene, io sarò uno dei vostri pensionari; mando a pigliar subito le valigie e stasera stessa vengo a pranzo. ― Un momento ― l’interruppe Francesco ― io la ringrazio e sono onorato della sua preferenza, ma siccome ebbi delle grandi spese, avrei bisogno di un’anticipazione. Lei mi deve scusare; circostanze eccezionali...","NO"
"Rossi_Adolfo-Naccociu-1889","Rossi Adolfo","Naccociu","1889","Il maestro di musica si grattò un orecchio. ― È giustissimo ― disse poi. ― Fra pochi giorni riscuoto la mia mesata e le darò quanto desidera.","NO"
"Rossi_Adolfo-Naccociu-1889","Rossi Adolfo","Naccociu","1889","― E stasera? ― insistette Francesco. ― Stasera ― confessò il maestro ridendo ― sono in una terribile bolletta.","NO"
"Rossi_Adolfo-Naccociu-1889","Rossi Adolfo","Naccociu","1889","Credo di non possedere neppure venticinque soldi. Ma è cosa precaria, avremo del danaro e si starà allegri. Corro a prendere i bauli: in venti minuti vado e torno.","NO"
"Rossi_Adolfo-Naccociu-1889","Rossi Adolfo","Naccociu","1889","E se ne andò. ― Questi son proprio i pensionari che ci vogliono! ― esclamai.","NO"
"Rossi_Adolfo-Naccociu-1889","Rossi Adolfo","Naccociu","1889","― Quando torna ― rispose Francesco ― gli racconteremo tutta la faccenda. È un uomo prodigo, mi raccontarono, ma di buon cuore. Speriamo che egli possa aiutarci.","NO"
"Rossi_Adolfo-Naccociu-1889","Rossi Adolfo","Naccociu","1889","Intanto bisogna prendere alcune precauzioni. S’avvicinò alle porte, le chiuse di dentro e poi spense il lume. ― Adesso, silenzio ― disse.","NO"
"Rossi_Adolfo-Naccociu-1889","Rossi Adolfo","Naccociu","1889","― Io son certo che non vedendomi comparire in ufficio a pagare, come avevo promesso, i proprietari della casa e dei mobili manderanno qui qualcheduno. Stasera non dobbiamo farci trovare; crederanno che io sia fuori. Domani è domenica e nessuno ci incomoderà.","NO"
"Rossi_Adolfo-Naccociu-1889","Rossi Adolfo","Naccociu","1889","Lunedì poi andrò io a trovarli e procurerò di ottenere una dilazione. Quando ritornerà il maestro lo riconosceremo dal passo pesante, gli apriremo senza rumore e imporremo a lui pure il silenzio finchè... ― Finchè l’ora del pericolo è trascorsa.","YES"
"Rossi_Adolfo-Naccociu-1889","Rossi Adolfo","Naccociu","1889","Passammo dieci minuti nell’oscurità senza fiatare; poi udimmo picchiare all’uscio. Nessuno si mosse. Si picchiò di nuovo.","NO"
"Rossi_Adolfo-Naccociu-1889","Rossi Adolfo","Naccociu","1889","Stessa risposta. La situazione era così comica che io stentavo a reprimere le risa. Quello che bussava se ne andò senza insistere.","NO"
"Rossi_Adolfo-Naccociu-1889","Rossi Adolfo","Naccociu","1889","― Costui era quello dei mobili ― mormorò Francesco. ― Se fosse stato il proprietario della casa, chiedeva ai vicini se m’hanno visto oggi. E uno!","NO"
"Rossi_Adolfo-Naccociu-1889","Rossi Adolfo","Naccociu","1889","― E due ― bisbigliai di lì a pochi minuti sentendo picchiar di nuovo. Il nuovo venuto faceva del rumore, chiamò i vicini e disse ad alta voce: “Non sapete dove sia l’italiano che occupa questo appartamento? Io sono l’agente del padrone; l’aspettavamo in ufficio a pagare l’affitto e non si è ancor visto.","NO"
"Rossi_Adolfo-Naccociu-1889","Rossi Adolfo","Naccociu","1889","Forse stasera ritornerà tardi; gli lascierò un biglietto.” Io e Francesco sentimmo il fruscio di un pezzo di carta che veniva introdotto nella stanza per la fessura sotto la porta e poi udimmo il rumore dei passi dell’agente che scendeva le scale. Attendemmo alcuni minuti e quindi accendemmo il lume.","NO"
"Rossi_Adolfo-Naccociu-1889","Rossi Adolfo","Naccociu","1889","Il biglietto diceva: “Oggi mancaste alla vostra parola. Se lunedì mattina non soddisferete il vostro debito, vi faremo sloggiare in giornata.” ― Eccoci liberi per stasera e per domani ― disse Francesco respirando più liberamente ― Ora prepariamo la cena.","NO"
"Rossi_Adolfo-Naccociu-1889","Rossi Adolfo","Naccociu","1889","Aprimmo la cassa della pasta, e apparecchiammo una bella maccheronata. Giunto il maestro, ci mettemmo a tavola, si mangiò, si bevette allegramente, e poi Francesco, riempiendo i bicchieri, cominciò: ― Ed ora discutiamo la nostra situazione.","NO"
"Rossi_Adolfo-Naccociu-1889","Rossi Adolfo","Naccociu","1889","Deve sapere, caro maestro di musica e professore di cornetta, che lei è capitato in una fortezza assediata nella quale stanno per mancare le provvigioni. ― Come s’intende? ― Sicuro: chi ci assedia è il padrone di casa e quello dei mobili.","NO"
"Rossi_Adolfo-Naccociu-1889","Rossi Adolfo","Naccociu","1889","Avemmo appunto un attacco prima che ella tornasse. E qui raccontò tutti gli avvenimenti della giornata. Quel bel tipo d’un maestro rideva come se udisse una barzelletta.","NO"
"Rossi_Adolfo-Naccociu-1889","Rossi Adolfo","Naccociu","1889","― Eh! ― esclamò ― ma queste sono inezie. Io ne ho vedute di peggio.","NO"
"Rossi_Adolfo-Naccociu-1889","Rossi Adolfo","Naccociu","1889","Da mangiare per ora ce n’è! ― Sì, maccheroni e formaggio per circa quindici giorni; vino, caffè, carbone e qualche bottiglia di brandy. ― Ma allora quando abbiamo dato un acconto al padrone di casa possiamo star perfettamente tranquilli.","YES"
"Rossi_Adolfo-Naccociu-1889","Rossi Adolfo","Naccociu","1889","Una simile situazione anzi mi piace: viva la boheme! Noi passeremo delle serate allegre, maccheroni in quantità e vino idem! Ci racconteremo la nostra vita, rideremo, e fumeremo.","YES"
"Rossi_Adolfo-Naccociu-1889","Rossi Adolfo","Naccociu","1889","E perchè impensierirci? Se il debitore non ha pagato chi ce n’ha colpa? Dunque punti rimorsi; coscienza tranquilla.","YES"
"Rossi_Adolfo-Naccociu-1889","Rossi Adolfo","Naccociu","1889","E così infatti avvenne. Con una diecina di dollari portati dal musicante, si acquietò il padrone di casa facendogli credere che gli si sarebbe dato il resto prima della fine del mese; a quello della mobiglia si disse che non avendo ancora riscossi certi suoi crediti, Francesco era nella necessità di chiedere una dilazione, e fu accordata; e finalmente si pregò il bottegaio di attendere che gli affari della pensione si avviassero. Abboniti i creditori, si ebbe un po’ di pace.","NO"
"Rossi_Adolfo-Naccociu-1889","Rossi Adolfo","Naccociu","1889","Ma si dovette naturalmente rimettersi in giro per trovar lavoro prima che finissero i viveri. Alla sera ci riunivamo pel pranzo. Il musicante, sempre allegro, faceva smascellar dalle risa raccontando i suoi viaggi.","NO"
"Rossi_Adolfo-Naccociu-1889","Rossi Adolfo","Naccociu","1889","Come suonatore di cornetta aveva girato tutto il mondo; era stato a Parigi, a Londra, a Pietroburgo, al Cairo, e, vere o inventate, narrava avventure stranissime. Allora era capobanda a bordo di un vapore da guerra americano di stazione nella baia e guadagnava 60 o 75 dollari al mese; ma sempre carico di debiti, non avanzava mai un soldo. Di lì a quindici giorni dacchè viveva con noi, quando appunto doveva portare un po’ di denaro per rinnovare le provigioni, una sera non si vide comparire.","NO"
"Rossi_Adolfo-Naccociu-1889","Rossi Adolfo","Naccociu","1889","Era stato arrestato e condannato a tre mesi di prigione a bordo per avere impegnati presso un pawn-broker alcuni strumenti della sua banda. Io e Francesco rimanemmo soli. I viveri diminuivano.","NO"
"Rossi_Adolfo-Naccociu-1889","Rossi Adolfo","Naccociu","1889","Il primo a mancare fu il caffè, poi il formaggio, il sale, il vino. Quattrini non ce n’erano affatto; restavano ancora alcune porzioni di maccheroni. Li mangiammo senza sale e senza cacio....","NO"
"Rossi_Adolfo-Naccociu-1889","Rossi Adolfo","Naccociu","1889","E frattanto, lavoro non se ne trovava. Prima che si compisse il mese, terminò anche il carbone. Non si poteva più far fuoco.","YES"
"Rossi_Adolfo-Naccociu-1889","Rossi Adolfo","Naccociu","1889","― Adesso disse Francesco avvilito ce ne possiamo andare con la nostra valigia, prima che il padrone ci metta fuori. Avviseremo quello della mobiglia che venga a riprendersi la sua roba. ― Aspettiamo ancora due o tre giorni ― risposi ― Chissà che all’ultimo momento....","NO"
"Rossi_Adolfo-Naccociu-1889","Rossi Adolfo","Naccociu","1889","Quel giorno si errò ciascuno per proprio conto, inutilmente. Alla sera rientrammo quasi contemporaneamente. Eravamo pallidi e digiuni fino dal giorno innanzi.","NO"
"Rossi_Adolfo-Naccociu-1889","Rossi Adolfo","Naccociu","1889","― Se s’ avesse un po’ di carbone ― mormorò Francesco ― si potrebbe cuocere questa porzione di pasta che rimane ancora in fondo alla cassa. Io mi guardavo intorno. L’appetito m’aguzzava l’ingegno; cercavo del fuoco.","NO"
"Rossi_Adolfo-Naccociu-1889","Rossi Adolfo","Naccociu","1889","D’improvviso mi balenò un’idea. ― Ho trovato il fuoco! ― esclamai.","NO"
"Rossi_Adolfo-Naccociu-1889","Rossi Adolfo","Naccociu","1889","― In che maniera? ― Guardate Presi una sedia, la ruppi e ne cacciai i pezzi nella stufa.","NO"
"Rossi_Adolfo-Naccociu-1889","Rossi Adolfo","Naccociu","1889","Dopo dieci minuti l’acqua bolliva, e versai nel paiolo gli ultimi maccheroni. ― Ecco ― dissi allora ridendo. ― questi sono maccheroni vergini di sale e cotti con una seggiola.","NO"
"Rossi_Adolfo-Naccociu-1889","Rossi Adolfo","Naccociu","1889","Appena finita la “cena” andammo a letto allo scuro perchè non avevamo più petrolio da accender la lampada. A mezzanotte mi svegliai. Udivo delle grida soffocate e dei colpi sordi; sembravano i lamenti d’una donna brutalmente battuta.","NO"
"Rossi_Adolfo-Naccociu-1889","Rossi Adolfo","Naccociu","1889","Balzai a sedere sul letto. Il rumore proveniva dalla stanza superiore alla mia. Erano proprio pugni quei colpi che giungevano fino a me, erano i pianti d’una donna che implorava pietà e non voleva far baccano.","YES"
"Rossi_Adolfo-Naccociu-1889","Rossi Adolfo","Naccociu","1889","― Francesco, Francesco! ― chiamai. ― Che c’è?","NO"
"Rossi_Adolfo-Naccociu-1889","Rossi Adolfo","Naccociu","1889","― Ascoltate. Sentite in che modo si lagna quella donna. Ah, è una cosa che spezza il cuore.","NO"
"Rossi_Adolfo-Naccociu-1889","Rossi Adolfo","Naccociu","1889","― Sarà qualche marito irlandese che picchia la moglie. ― Ma è orribile e non deve continuare. Infilai i calzoni, salii al piano superiore e m’accostai all’uscio della stanza dalla quale uscivano le grida.","NO"
"Rossi_Adolfo-Naccociu-1889","Rossi Adolfo","Naccociu","1889","Là dentro c’era un uomo il quale senza dire una parola dava dei pugni ad una creatura che mormorava fra i singhiozzi: ― Basta, basta, tu mi uccidi. Io mi sentivo montare il sangue alla testa; diedi un colpo di ginocchio alla porta che quasi sfondai, e dissi, servendomi delle poche parole d’inglese che sapevo:","NO"
"Rossi_Adolfo-Naccociu-1889","Rossi Adolfo","Naccociu","1889","― Volete finirla sì o no? ― Non sono affari vostri ― mi fu risposto di dentro. ― Ah!","NO"
"Rossi_Adolfo-Naccociu-1889","Rossi Adolfo","Naccociu","1889","non sono affari miei? Ma io chiamo il policeman. A questa parola cessarono i colpi e i lamenti.","YES"
"Rossi_Adolfo-Naccociu-1889","Rossi Adolfo","Naccociu","1889","I vicini si affacciavano alle porte e mormoravano in coro: ― È uno scandalo, una barbarie; non si può dormire, quella disgraziata è una martire; il marito è un mostro. ― Di che nazione è?","NO"
"Rossi_Adolfo-Naccociu-1889","Rossi Adolfo","Naccociu","1889","― chiesi io. ― Irlandese. L’irlandese, bigotto, ignorante, ubbriacone, è la razza peggiore che popoli l’America.","NO"
"Rossi_Adolfo-Naccociu-1889","Rossi Adolfo","Naccociu","1889","Fra irlandesi e italiani c’è negli Stati Uniti una cordiale antipatia. L’irlandese allevato in mezzo alla superstizione più stupida, non vede negli italiani che tanti briganti infedeli, spogliatori dei preti, carcerieri del sommo pontefice, accoltellatori e mangiatori di maccheroni. Per l’irlandese volgare e bacchettone il popolo italiano è oggetto d’odio, di disprezzo, d’abborrimento, come il Giudeo lo era una volta pe’ cristiani.","NO"
"Rossi_Adolfo-Naccociu-1889","Rossi Adolfo","Naccociu","1889","I Giudei crocifissero Gesù; gl’Italiani spogliarono e imprigionarono il suo vicario in terra. L’irlandese vede di mal occhio la crescente immigrazione dei tedeschi e degli italiani in America. Fuggito dalla sua isola dove non poteva saziarsi neppure di patate, ritiene che l’America del Nord sia la terra di Canaan, destinata da Dio alla sua nazione; la stima propria pel gran numero di connazionali che l’abitano e vede con gelosia l’avanzarsi delle altre razze.","NO"
"Rossi_Adolfo-Naccociu-1889","Rossi Adolfo","Naccociu","1889","Infatti il terzo elemento principale della popolazione negli Stati Uniti è la immigrazione celto-cattolica, ossia irlandese. L’Irlanda ha mandato agli Stati Uniti quasi dieci volte più immigranti che la Germania. Nuova York alberga più irlandesi della stessa Dublino.","NO"
"Rossi_Adolfo-Naccociu-1889","Rossi Adolfo","Naccociu","1889","Alla mattina volli andare a vedere la povera moglie dell’irlandese. Il marito era fuori. Picchiai all’uscio per domandarle come stava; ma l’infelice, affacciatasi ad uno sportellino, mi disse:","NO"
"Rossi_Adolfo-Naccociu-1889","Rossi Adolfo","Naccociu","1889","― È chiusa la porta. Chi siete? ― Sono un vostro vicino; quello che voleva entrare la notte scorsa.","NO"
"Rossi_Adolfo-Naccociu-1889","Rossi Adolfo","Naccociu","1889","― Ah ― esclamò cogli occhi pieni di lagrime di riconoscenza. Era giovane e pallidissima; il suo viso portava l’impronta di orribili sofferenze. ― E perchè la porta è chiusa?","NO"
"Rossi_Adolfo-Naccociu-1889","Rossi Adolfo","Naccociu","1889","― chiesi più coi segni che colle parole. ― Perchè mio marito si porta via la chiave ― rispose essa nella stessa maniera. ― E voi dunque non potete uscir mai?","NO"
"Rossi_Adolfo-Naccociu-1889","Rossi Adolfo","Naccociu","1889","― No, egli è geloso. ― E perchè ― tentai di farle capire ― abitate con quest’uomo? Volete fuggire?","NO"
"Rossi_Adolfo-Naccociu-1889","Rossi Adolfo","Naccociu","1889","Avete i vostri genitori? ― Fuggire! ah!","NO"
"Rossi_Adolfo-Naccociu-1889","Rossi Adolfo","Naccociu","1889","Ho paura. ― Se volete, io rompo la serratura. ― No, se mi batterà ancora, io griderò forte e voi verrete.","NO"
"Rossi_Adolfo-Naccociu-1889","Rossi Adolfo","Naccociu","1889","Allora lui smetterà. Quella povera donna sorrise; aveva negli occhi i primi lampi della pazzia. Era pronta presto pel cimitero o pel manicomio.","YES"
"Rossi_Adolfo-Naccociu-1889","Rossi Adolfo","Naccociu","1889","Eppure, se moriva, quel marito stesso che la maltrattava, avrebbe venduto quanto possedeva per farle un bel funerale. Il popolino Irlandese segue ancora l’usanza di celebrare un’orgia intorno ai cadaveri dei parenti. La famiglia invita gli amici e i conoscenti, piglia un fiasco di whiskey e passa la notte piangendo e bevendo.","NO"
"Rossi_Adolfo-Naccociu-1889","Rossi Adolfo","Naccociu","1889","Un altro costume che essi conservano in Nuova York è la grande processione di San Patrick. Nel giorno in cui ricorre la festa di questo santo loro protettore, gl’irlandesi non lavorano, imbandierano le loro case, e poi a mezzogiorno si radunano in un punto determinato della città. Di là incomincia a sfilare la processione.","NO"
"Rossi_Adolfo-Naccociu-1889","Rossi Adolfo","Naccociu","1889","Sono squadre d’uomini d’ogni età, con una stola al collo più o meno dorata; capitanati da certi cosi a cavallo, vestiti da ufficiali, con uniformi arlecchinesche, con spadoni e durlindane pendenti; precedute da una bandiera Alla testa di ciascuna squadra, marciano quattro con le stole più lunghe e larghe degli altri; essi portano una gran chiave di legno dorato per ciascuno, come quelle che si mettono in mano alle statue di San Pietro Le bande in costumi fantastici suonano la giga. Tutti quelli che prendono parte alla processione, cercano di vestirsi meglio che possono per la grande circostanza, ma ne risulta che coi cappelli e coi vestiti pigliati in prestito, la maggior parte di essi fanno una figura supremamente buffa. La processione sembra una mascherata di carnevale.","NO"
"Rossi_Adolfo-Naccociu-1889","Rossi Adolfo","Naccociu","1889","Centinaia e centinaia di spazzaturai, d’imbianchini, di manovali, v’intervengono in cappello a cilindro; recano in giro per la città una collezione di cappelli a staio di tutte le mode, di tutti i tagli, di tutte le epoche. Tube alte e sottili, e tube grosse e basse, tese larghe e tese strette, pelo nero arruffato e pelo rosso e pelo senza colore. Meno male se codesti arnesi andassero bene su quelle teste.","NO"
"Rossi_Adolfo-Naccociu-1889","Rossi Adolfo","Naccociu","1889","No: a certuni scendono fino agli occhi e sono sostenuti dal padiglione piegato delle orecchie; su certi altri zucconi i poveri cappelli stanno a disagio, in procinto sempre di cadere. Tutti gl’irlandesi che prendono parte alla processione appartengono a diverse associazioni di cui portano l’emblema all’occhiello, emblemi in forma di rosoni sovraccarichi di nastri e d’oro cantarino, che pesano almeno mezza libbra l’uno. Chi si mette in una cantonata qualunque, gode quel giorno un curioso spettacolo.","NO"
"Rossi_Adolfo-Naccociu-1889","Rossi Adolfo","Naccociu","1889","In Nuova York si grida tanto contro i poveri immigranti italiani, che sono goffi, che sono brutti. Il giorno di S. Patrick nessuno osa negare che la gente più antipatica è la irlandese. Che ceffi, che profili, che cipigli!","YES"
"Rossi_Adolfo-Naccociu-1889","Rossi Adolfo","Naccociu","1889","Le migliaia di faccie che sfilano dinanzi all’osservatore, si rassomigliano tutte. Incorniciate da capelli generalmente rossi o d’un biondo sporco, esprimono una cosa sola: il cretinismo. Fisonomie volgari, occhi cisposi, lineamenti da preti di villaggio, pizzi di capre, barbe ispide, pelle macchiata, nasi pavonazzi che rifigliano whiskey.","NO"
"Rossi_Adolfo-Naccociu-1889","Rossi Adolfo","Naccociu","1889","Non un viso intelligente, non uno sguardo che ispiri simpatia. Nella maggior parte di quelle rozze creature s’intravvede un ubbriacone, un marito che batte la moglie, o un loafer vagabondo; in tutte s’indovina un cattolico fervente, di quelli che credono il papa giacente sulla paglia, guardato a vista dagli sbirri italiani. Non bisogna però dimenticare che questa è la feccia, della popolazione di Nuova York, dove anche fra gl’irlandesi si trovano molte brave persone.","NO"
"Rossi_Adolfo-Naccociu-1889","Rossi Adolfo","Naccociu","1889","VIII. Si conversa in latino Parve che il caso volesse ricompensarmi per quegli impeti generosi.","NO"
"Rossi_Adolfo-Naccociu-1889","Rossi Adolfo","Naccociu","1889","Colla prima distribuzione postale di quella mattina ricevetti una lettera dalla mia maestra d’inglese che diceva: “Ho saputo che da qualche settimana non lavorate e vi trovate in una critica situazione. Perchè non dirmelo?","NO"
"Rossi_Adolfo-Naccociu-1889","Rossi Adolfo","Naccociu","1889","Vi accludo un biglietto d’introduzione per uno che vi provvederà un’occupazione.” Figurarsi se il biglietto fu subito recapitato! Il signore a cui ero indirizzato dalla maestra, mi condusse seco nella città alta presso un pasticciere che aveva bisogno d’un giovane aiutante e disse:","YES"
"Rossi_Adolfo-Naccociu-1889","Rossi Adolfo","Naccociu","1889","― Ecco, se volete attendere, vi posso trovare un posto migliore, ma se desiderate di lavorar subito, qui imparerete un mestiere; avrete vitto, alloggio e una diecina di dollari al mese per principiare. ― Io non posso aspettare neppure un giorno. ― risposi ― Accetto questo posto molto volentieri e imparerò a fare il pasticciere.","NO"
"Rossi_Adolfo-Naccociu-1889","Rossi Adolfo","Naccociu","1889","― Venite allora domani mattina alle 7. Corso a casa ad apparecchiare la mia valigia, trovai un’altra novità. Francesco anche lui era riuscito ad allogarsi in casa d’un conoscente dal quale aveva avuto in acconto un po’ di denaro con cui facemmo baldoria per l’ultima volta.","NO"
"Rossi_Adolfo-Naccociu-1889","Rossi Adolfo","Naccociu","1889","All’alba del giorno seguente, impostate due lettere pel padrone di casa e per quello dei mobili, con cui s’invitavano a pigliar possesso delle loro proprietà, salutammo il disabitato appartamento; demmo uno sguardo alla provvidenziale e vuota cassetta di maccheroni e ci avviammo verso le nuove “sedi.” Io pensavo: “Ecco un nuovo capitolo. Per ora è scongiurato il flagello della fame. Coraggio.","YES"
"Rossi_Adolfo-Naccociu-1889","Rossi Adolfo","Naccociu","1889","Ho letto nelle “Mille e una notti” che un bravo giovine, figlio di re, abbandonata la casa paterna per non so quale amore disgraziato, giunse in una città dell’oriente e imparò la professione del pasticciere. Dopo qualche anno possedeva la bottega più bella di quel paese, e sapeva fare certe torte squisite di cui nessuno conosceva il segreto. Vaghissime fanciulle e nobili signore assediavano continuamente il suo banco: egli arricchiva.","NO"
"Rossi_Adolfo-Naccociu-1889","Rossi Adolfo","Naccociu","1889","Ebbene, senza essere figlio di re, perchè non posso diventare anch’io un buon pasticciere?” Quel giorno medesimo fui iniziato ai misteri dell’arte. Il mio nuovo principale fabbricava paste e sorbetti di diverse qualità; aveva una bella bottega e uno stanzone sotterraneo dove quattro o cinque uomini gelavano, impastavano e infornavano. Con le maniche rimboccate e con un grembiule al fianco, io fui messo prima a pestare amandorle e zucchero in un mortaio e poi a rompere uova.","NO"
"Rossi_Adolfo-Naccociu-1889","Rossi Adolfo","Naccociu","1889","― Dopo i sette anni di carestia vengono i sette anni d’abbondanza ― dicevo fra me. ― Dopo aver mangiato i maccheroni senza sale e senza cacio, eccomi circondato da barili di farina, di uova, di zucchero, di miele, da secchie di latte e di crema, in un ambiente impregnato dagli effluvi profumati dei pasticci caldi. Il pericolo ch’io corro qui è d’ingrassare come un beccafico!","NO"
"Rossi_Adolfo-Naccociu-1889","Rossi Adolfo","Naccociu","1889","E infatti ingrassavo. La mia vita attiva, l’esercizio muscolare, la tranquillità d’animo e il vitto sano, non potevano produrre altro effetto sulla mia robusta complessione. Mi alzavo la mattina innanzi le 7 e lavoravo fino alla sera sbrigando mille piccole faccende.","YES"
"Rossi_Adolfo-Naccociu-1889","Rossi Adolfo","Naccociu","1889","Incominciando dal rompere le uova fino allo sbattere la crema di latte per montar la panna, imparavo a far molte cose. Il padrone era un ometto tutto nervi, che lavorava per quattro uomini ma a balzi. Quando scendeva nel basement perchè qualche ordine fosse finito presto, metteva l’argento vivo nei lavoranti tedeschi e li faceva saltare.","NO"
"Rossi_Adolfo-Naccociu-1889","Rossi Adolfo","Naccociu","1889","Due tedeschi erano ordinariamente impiegati per pestare il ghiaccio e portare a domicilio le paste e i gelati. Siccome occorrevano uomini rotti alla fatica, il principale andava a prenderseli al Castle Garden e li sceglieva fra gli ultimi venuti. Non importava se non parlavano una parola d’inglese; bastava sapessero leggere per conoscere i numeri delle strade e delle case.","NO"
"Rossi_Adolfo-Naccociu-1889","Rossi Adolfo","Naccociu","1889","Al tempo mio, i due tedeschi erano due tipi degni d’osservazione. Uno, uomo di circa 32 anni, austriaco, farmacista laureato, molto intelligente, aveva il difetto di amar troppo i liquori. Emigrato senza danaro dopo aver fatto forse un grosso errore apparecchiando delle ricette in istato d’ubbriachezza, aveva cercato in Nuova York d’occuparsi in qualche farmacia tedesca.","NO"
"Rossi_Adolfo-Naccociu-1889","Rossi Adolfo","Naccociu","1889","Vi riuscì, malgrado la sua ignoranza dell’inglese, ma dopo pochi giorni venne licenziato; egli beveva i liquori del suo principale. Allora aveva patito molta fame finchè il pasticciere lo trovò a Castle Garden e lo condusse seco. L’altro giovanotto poteva avere 25 anni; altissimo, magro, colla barba bionda, sebbene malissimo vestito, faceva indovinare a prima vista che non era un contadino.","NO"
"Rossi_Adolfo-Naccociu-1889","Rossi Adolfo","Naccociu","1889","Infatti, diventato suo amico, seppi essere egli nientemeno che un barone, figlio di un colonnello prussiano. Commessi degli errori giovanili, sciupato il suo patrimonio e indebitatosi fino agli occhi, era emigrato in America invece di tirarsi un colpo di revolver. Ridottosi lacero ed affamato a Castle Garden come il collega ex farmacista, aveva accettato con riconoscenza il posto che allora occupava.","NO"
"Rossi_Adolfo-Naccociu-1889","Rossi Adolfo","Naccociu","1889","Il bello si è che questo barone rovinato conosceva soltanto la sua lingua materna; non parlava francese e dell’inglese cominciava a spiccicare appena qualche parola. Io non sapeva come farmi capire, ma una mattina ebbi un’idea: ― Do you know the latin tongue, Frank?","NO"
"Rossi_Adolfo-Naccociu-1889","Rossi Adolfo","Naccociu","1889","― chiesi al Biondo barone ― Cioè: “Conoscete la lingua latina, Francesco?” ― Utique ― risponde Francesco ― Ego studui Virgilium, Catullum, Ciceronem... (Si, ho studiato Virgilio, Catullo, Cicerone....) ― Per Giove!","NO"
"Rossi_Adolfo-Naccociu-1889","Rossi Adolfo","Naccociu","1889","― continuai in latino ― allora noi converseremo insieme. So qualche canto dell’Eneide a memoria; faremo risuonare di classici concenti questo oscuro speco!... E da quel giorno, pelando le noci di cocco, infornando paste, rompendo ghiaccio, parlammo sempre in latino fra di noi.","NO"
"Rossi_Adolfo-Naccociu-1889","Rossi Adolfo","Naccociu","1889","― L’ombra di Cicerone fremerebbe se potesse udirci ― osservavo ridendo ― ma c’è l’Atlantico di mezzo e in America la lingua latina è una cosa importata. ― In temporibus illis, jam primum adolescens ― rispondeva il barone ― quando studiavo all’Università di Berlino e avevo pecuniam in magna copia, non mi sarei mai immaginato di venire a strapazzare una lingua morta facendo il facchino in ista americana civitate! In quella casa c’era un’altra tedesca, la serva, una fanciulla bavarese, bionda, rosea, fresca, appetitosa.","NO"
"Rossi_Adolfo-Naccociu-1889","Rossi Adolfo","Naccociu","1889","Ma con essa non si parlava in latino. Anche là i giorni passavano. Non frequentavo più le lezioni d’inglese dell’ottima signora perchè non ne avevo tempo; ma alla grammatica suppliva la pratica e, due parole oggi, quattro domani, l’inglese lentamente lo imparavo.","NO"
"Rossi_Adolfo-Naccociu-1889","Rossi Adolfo","Naccociu","1889","Più presto della lingua apprendevo il mestiere. Dopo un mese sapevo fare diverse qualità di paste; dopo due mesi ero capace di gelare una sorbettiera. Le braccia ormai non mi dolevano più come nei primi dì; diventavo di giorno in giorno più grosso e più gagliardo.","NO"
"Rossi_Adolfo-Naccociu-1889","Rossi Adolfo","Naccociu","1889","― Se mia madre mi vedesse ora, con questo faccione di luna piena ― pensavo ― si persuaderebbe che è meglio fare i pasticcieri che gl’impiegati. Ecco il vantaggio che l’America ha sull’Europa; qui non ci sono pregiudizi di casta; un bravo operaio è più stimato di un commesso, di un impiegatuccio. Un mercante poi, un negoziante qualunque si calcola infinitamente superiore ad uno scribacchino (clerk); quest’ultimo veste con maggior eleganza, sa presentarsi con garbo, ma non è altro che una macchina, la quale collocata sopra un trespolo, dinanzi a un libro, scrive lettere od allinea cifre; il primo è un uomo libero ed intraprendente che ha uno splendido avvenire, che si fabbricherà senza dubbio una fortuna.","NO"
"Rossi_Adolfo-Naccociu-1889","Rossi Adolfo","Naccociu","1889","In Italia, il figlio di un cancelliere, di un funzionario qualunque, segue la carriera paterna e si accontenta di guadagnare tre o quattro lire al giorno e vivere magramente piuttosto di “avvilirsi” ad un’arte manuale, piuttosto di “abbassarsi” a fare il bottegaio. In America avviene il contrario; e in questa differenza d’idee e di cose sta racchiuso uno dei segreti della prosperità degli Stati Uniti. Svelto, obbediente, allegro, m’ero fatto ben volere dal mio principale.","NO"
"Rossi_Adolfo-Naccociu-1889","Rossi Adolfo","Naccociu","1889","Alla domenica mattina in cui maggiore era il lavoro, io partivo con un cavallo ed un carro pieno di roba e portavo a casa dei clienti le torte, le paste, i gelati. In questa maniera m’impratichivo della città alta abitata dai ricchi; osservavo il comfort delle abitazioni; facevo amicizia con un mondo di cameriere e di servotte. Una sera dopo cena, il padrone mi chiamò in cucina e mi disse:","NO"
"Rossi_Adolfo-Naccociu-1889","Rossi Adolfo","Naccociu","1889","― Giovinotto, voi siete svelto e intelligente. ― Oh! ― Voi sapete leggere, scrivere?","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente. ― E far dei conti? ― Sicuro.","NO"
"Rossi_Adolfo-Naccociu-1889","Rossi Adolfo","Naccociu","1889","― Ebbene, vedeste che i registri e la contabilità della mia bottega sono tenuti da una giovane americana, una brava ragazza; ma non sono soddisfatto del suo metodo. Io vorrei ogni volta che apro i miei libri sapere a colpo d’occhio la situazione di cassa, vedere riassunte le entrate e le uscite. ― Non è una cosa difficile.","NO"
"Rossi_Adolfo-Naccociu-1889","Rossi Adolfo","Naccociu","1889","― Dunque voi sareste capace di tenere i libri come intendo io? ― Lo spero. Prima di venir in America fui impiegato; ho superati gli esami di segretario comunale, cioè di amministratore d’un paese; sono stato ufficiale di posta ed ebbi per un anno l’intera gestione d’un distretto.","NO"
"Rossi_Adolfo-Naccociu-1889","Rossi Adolfo","Naccociu","1889","― Benissimo! Allora sabato prossimo voi deporrete il grembiule e sarete il mio book-keeper, terrete in regola l’amministrazione del mio negozio, pagherete i debiti, riscuoterete i crediti. ― Veramente ― risposi tutto contento ― parlo ancora troppo poco l’inglese, ma con l’attenzione e la buona volontà procurerò di rimediare a questo difetto.","NO"
"Rossi_Adolfo-Naccociu-1889","Rossi Adolfo","Naccociu","1889","Il lunedì seguente dal laboratorio sotterraneo salivo alla bottega e abbandonato il grembiule, venivo investito dell’amministrazione. Quasi quasi il cambiamento mi dispiaceva; ci avevo preso gusto a quella vita d’operaio, alla compagnia dei buoni tedeschi; m’ero avvezzato a lavorare in maniche di camicia. Però da fare ce ne avevo anche nel negozio; oltre che tenere in ordine i libri, dovevo ricevere gli ordini dai clienti; vendevo confetti e paste al banco; servivo sui tavolini di marmo i piattini dei gelati, facevo la spesa per la famiglia, e, a tempo avanzato, mi esercitavo a parlar inglese con la servotta bavarese.","YES"
"Rossi_Adolfo-Naccociu-1889","Rossi Adolfo","Naccociu","1889","Sicuro seguivo scrupolosamente il consiglio datomi da un vecchio italiano stabilito da molti anni in Nuova York: ― Se volete imparar presto e bene l’inglese, dovete star lontano dai connazionali, frequentar gli americani, i meetings ed i teatri popolari, ma sopratutto dovete fare all’amore. Una bella ragazza v’insegnerà la lingua meglio di qualunque maestro, stimolerà il vostro amor proprio e sopratutto non vi annoierà.","NO"
"Rossi_Adolfo-Naccociu-1889","Rossi Adolfo","Naccociu","1889","Il vecchio aveva ragione. Io mi persuadevo che una grammatica vivente, sotto le rotonde forme di una fanciulla, val più di tutte le grammatiche di carta dall’Ollendorf al Milhouse. In queste ultime, in luogo delle prime parole necessarie, indispensabili a chi deve viaggiare, mangiare e bere, trovate delle file interminabili di frasi inutili e puerili:","NO"
"Rossi_Adolfo-Naccociu-1889","Rossi Adolfo","Naccociu","1889","“Le oche sono nello stagno.” “Hai tu veduto nel giardino il paniere della zia?” “Le mele di mio cugino sono buone, ma le pere di tua sorella sono acerbe.” Io che quando trovavo di queste proposizioni buttavo via la grammatica, imparavo invece frasi più pratiche e alla mano. Ogni mattina, per esempio, chiedevo alla mia nuova maestra:","NO"
"Rossi_Adolfo-Naccociu-1889","Rossi Adolfo","Naccociu","1889","― Che cosa si compera per colazione stamane? ― Eh, non so; beefsteak e uova? ― Sta bene e da pranzo?","NO"
"Rossi_Adolfo-Naccociu-1889","Rossi Adolfo","Naccociu","1889","― Faremo minestra di riso e piselli, roastbeef e formaggio. ― Benone. E quando ritornavo dall’aver fatta la spesa, se non c’era nessuno in bottega o se il padrone lavorava abbasso, ripigliavo:","NO"
"Rossi_Adolfo-Naccociu-1889","Rossi Adolfo","Naccociu","1889","― Guardate che bella mattina, Ketty. ― Splendida, davvero. ― La primavera incomincia, l’aria s’addolcisce...","NO"
"Rossi_Adolfo-Naccociu-1889","Rossi Adolfo","Naccociu","1889","― Le piante fioriscono... ― E i giovani s’innamorano. ― Oh!","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente. Credete voi che la primavera non abbia influenza sull’amore? ― Voi lo dite.","NO"
"Rossi_Adolfo-Naccociu-1889","Rossi Adolfo","Naccociu","1889","― Io lo so, poichè mi sento più vigoroso, perchè il sangue corre più rapido nelle vene. E voi pure lo sapete. ― Io so che devo cuocere queste bistecche.","NO"
"Rossi_Adolfo-Naccociu-1889","Rossi Adolfo","Naccociu","1889","― È presto ancora. Sì (con entusiasmo) la primavera fa sbocciare le rose, ma fa rifiorire anche... [accennando le guance e dandole un bacio]. Come le chiamate queste.","NO"
"Rossi_Adolfo-Naccociu-1889","Rossi Adolfo","Naccociu","1889","Ketty? ― [Schermendosi] Ma voi siete un insolente. ― No, io voglio semplicemente sapere come si chiamano in inglese questi e queste...","NO"
"Rossi_Adolfo-Naccociu-1889","Rossi Adolfo","Naccociu","1889","― I baci e le guancie. Se con tali esercizi quotidiani un giovinotto non fa rapidi progressi in una lingua straniera, è un gran testone. Quel posto era diventato la mia Capua.","YES"
"Rossi_Adolfo-Naccociu-1889","Rossi Adolfo","Naccociu","1889","Mangiavo bene, bevevo meglio, lavoravo quanto mi piaceva, e, non contento d’una maestra d’inglese, prendevo lezioni da un’altra bionda mia vicina. Con quest’ultima facevo degli esercizi nel Central Park, nelle belle sere di primavera, lungo i viali profumati. Con una splendida natura intorno, sotto un cielo stellato e con una bella fanciulla al fianco, la lingua inglese mi sembrava dolcissima.","NO"
"Rossi_Adolfo-Naccociu-1889","Rossi Adolfo","Naccociu","1889","IX. Servo il futuro presidente della Repubblica Ma con quella vita, senza accorgermene diventavo un poltrone e non lavoravo più con la buona volontà dei primi tempi.","NO"
"Rossi_Adolfo-Naccociu-1889","Rossi Adolfo","Naccociu","1889","Il padrone se ne accorse e un giorno mi rimproverò. Il rimprovero era meritato, ma fatto duramente. Io che, sebbene un po’ pigro nelle ultime settimane, pure sapevo d’avere adempiuto al mio dovere coscienziosamente nei cinque mesi dacchè mi trovavo in quella casa, ne rimasi offeso e mi licenziai.","YES"
"Rossi_Adolfo-Naccociu-1889","Rossi Adolfo","Naccociu","1889","Era una grande imprudenza poichè non parlavo ancora abbastanza correntemente l’inglese, per trovare con facilità un’altra occupazione ma quando mai i giovani hanno riflettuto? Quel giorno in cui lasciai la pasticcieria, notavo nel mio taccuino: “Sabato, 12 Giugno 1880 Sono di nuovo senza lavoro, con sette dollari in tasca; ma ho la stanza da letto pagata fino alla fine di questo mese.” Il giorno seguente, domenica, andai a trovare l’amico Francesco, quello dall’appartamento vuoto e della cassa dei maccheroni. Il Francesco aiutava un suo compare a vender frutta ed era rimasto in relazione con me.","YES"
"Rossi_Adolfo-Naccociu-1889","Rossi Adolfo","Naccociu","1889","Quella mattina si trovava in casa. ― Mio vecchio camerata ― cominciai ― eccomi ancora a spasso. E gli raccontai tutto.","NO"
"Rossi_Adolfo-Naccociu-1889","Rossi Adolfo","Naccociu","1889","― Male, male, oggi non abbiamo più la pensione d’una volta ed i viveri gratis. Quanto risparmiaste nei cinque mesi che foste là? Neppure dieci dollari; ma se voi ne possedete altrettanti, ho una buona idea.","NO"
"Rossi_Adolfo-Naccociu-1889","Rossi Adolfo","Naccociu","1889","Sapete che adesso incomincia la stagione dei bagni; da Nuova York e dalle città circostanti si riversano ogni giorno torrenti di gente sulla spiaggia dell’Atlantico a Coney Island. Mi dicono che in quel luogo delizioso sorgono degli alberghi sontuosi, che su quella riva ogni sera c’è un immenso formicolio di gente che va a sentir la musica e a godere il fresco della notte. ― Ebbene, o che dobbiamo andare a far i bagni anche noi?","NO"
"Rossi_Adolfo-Naccociu-1889","Rossi Adolfo","Naccociu","1889","― No, noi andremo a fare i commercianti laggiù. ― Siete matto? ― Tutt’altro, statemi a sentire.","NO"
"Rossi_Adolfo-Naccociu-1889","Rossi Adolfo","Naccociu","1889","Intorno a quegli alberghi vi sono dei piccoli chioschi di legno che vengono appigionati durante la stagione calda ai rivenditori di aranci, di gelati, di soda-water. Noi piglieremo a pigione uno di quei chioschi, vi collocheremo una fontana di soda-water e faremo gli acquaioli. C’è della gente che vendendo bibite al ghiaccio in mezzo alla folla immensa che accorre a Coney Island, in tre o quattro mesi guadagna delle centinaia di dollari.","NO"
"Rossi_Adolfo-Naccociu-1889","Rossi Adolfo","Naccociu","1889","― Si, lo so, e chi ci darà i denari necessari, per comperar la fontana, i bicchieri, il ghiaccio, gli sciroppi e per pagar la prima mesata di pigione? ― Ma voi siete proprio in bolletta? ― Possiedo undici o dodici dollari.","NO"
"Rossi_Adolfo-Naccociu-1889","Rossi Adolfo","Naccociu","1889","― Ebbene, dieci voi e sette io fan diciassette; impegnando di nuovo la roba che in questi ultimi mesi ritirai dai pawn-brokers, ricaverò altri dodici o tredici dollari. Con trenta scudi credo che potremo cominciare. ― Io non lo credo.","NO"
"Rossi_Adolfo-Naccociu-1889","Rossi Adolfo","Naccociu","1889","― Vediamo. La fontana costerà dai trenta ai quaranta dollari, ma c’è un fabbricante che le dà pagabili a dieci scudi al mese. ― All right, ce ne rimangono venti.","NO"
"Rossi_Adolfo-Naccociu-1889","Rossi Adolfo","Naccociu","1889","― A quanto ammonterà la pensione mensile di un piccolo chiosco? ― E chi lo sa? Andremo a vedere e a sentire.","NO"
"Rossi_Adolfo-Naccociu-1889","Rossi Adolfo","Naccociu","1889","Se non supererà i quindici dollari, ce ne avanzano ancora cinque per il resto. Pochini, ma sufficienti. È una buona idea sì o no?","YES"
"Rossi_Adolfo-Naccociu-1889","Rossi Adolfo","Naccociu","1889","― Domani lo sapremo. Il giorno dopo un magnifico vapore ci trasportava verso la spiaggia famosa per la sua posizione e per il lusso degli hotels. ― Noi pianteremo qui i nostri padiglioni!","NO"
"Rossi_Adolfo-Naccociu-1889","Rossi Adolfo","Naccociu","1889","― esclamavo entusiasmato ― Guardate come è bello il mare, sentite come è pura l’aria? Qui saremo liberi e indipendenti. Già in America se non ci si mette in commercio principiando con un capitale modestissimo e col vendere qualcosa, come si può far danaro?","NO"
"Rossi_Adolfo-Naccociu-1889","Rossi Adolfo","Naccociu","1889","Servendo gli altri no, sicuro. ― Buone idee, belle parole ― mormorava Francesco che era più vecchio di me. Sbarcammo, montammo in un treno e in pochi minuti ci trovammo a Coney Island.","YES"
"Rossi_Adolfo-Naccociu-1889","Rossi Adolfo","Naccociu","1889","Gli alberghi fra cui il Manhatan Beach e il Long Branch, situati sulla spiaggia e gli stabilimenti dei bagni erano davvero superbi e colossali; li visitammo tutti, vedemmo i musei, i giardini, i caffè, le piattaforme per le bande musicali, ma trovammo che i chioschi destinati alla vendita delle bibite e delle frutta erano singolarmente eleganti, troppo belli per noi. ― Incomincio a credere ― borbottavo ― d’aver fatto male i conti. Però vicino ad una torre sottile e altissima, provvista di un elevatore, e sulla quale la gente saliva per ammirare il panorama dell’Atlantico, della baia, di Brooklyn e di Nuova York, scoprimmo un casotto di legno più modesto degli altri e non ancora affittato.","NO"
"Rossi_Adolfo-Naccociu-1889","Rossi Adolfo","Naccociu","1889","Chiedemmo del proprietario e fummo indirizzati al padrone di un albergo vicino alla torre. ― Quanto fate pagare di pigione al mese per quel piccolo chiosco? ― gli domandammo Se ci combiniamo, noi venderemo in quello della soda-water.","NO"
"Rossi_Adolfo-Naccociu-1889","Rossi Adolfo","Naccociu","1889","― Stupenda posizione ― rispose il padrone ― ma io non l’affitto a mese, bensì per tutta la stagione. ― E domandate? ― Five hundred dollars.","NO"
"Rossi_Adolfo-Naccociu-1889","Rossi Adolfo","Naccociu","1889","― Quanto? ― interrogammo di nuovo sperando d’avere frainteso. ― Five hundred dollars [Cinquecento dollari] Ne rifiutai quatrocentocinquanta jeri.","NO"
"Rossi_Adolfo-Naccociu-1889","Rossi Adolfo","Naccociu","1889","Trecento da pagarsi subito, 100 al primo di agosto, e 100 al primo di settembre. ― All right ― feci io con la massima indifferenza ritorneremo a darvi una risposta stasera. Poi pigliai a braccetto Francesco e ce ne andammo alla stazione ad attendere il primo treno.","NO"
"Rossi_Adolfo-Naccociu-1889","Rossi Adolfo","Naccociu","1889","― Avevamo sbagliato di poco nei nostri calcoli ― disse Francesco smascellandosi dalle risa. ― Duemilacinquecento lire italiane per un buco che sembra uno di quei caselli dove mettono da noi le guardie in piedi colla baionetta in canna!... ― America, America!","NO"
"Rossi_Adolfo-Naccociu-1889","Rossi Adolfo","Naccociu","1889","― Eppure dicevo avvicinandomi a Nuova York con Francesco ― io non posso rinunziare all’idea del commercio al minuto. Prima di ritornare a cercar lavoro nelle fabbriche e nelle botteghe, voglio mettere in pratica un’altra idea. Siccome non possiamo per ora far niente in società, voi continuerete ad aiutare il vostro compare fruttaiolo; io realizzerò il progetto che mi frulla pel capo.","NO"
"Rossi_Adolfo-Naccociu-1889","Rossi Adolfo","Naccociu","1889","― Di che si tratta? ― Ecco. In tutte le grandi città americane, lungo le strade più popolate, vi sono dei banchetti sui quali molti individui, la maggior parte ebrei di fresco arrivati, vendono un mondo di cianciafruscole, fotografie a cinque soldi l’una, vedute della città, pipe, portamonete, bottoni e spille da camicia, giocattoli da bambini, ecc.","NO"
"Rossi_Adolfo-Naccociu-1889","Rossi Adolfo","Naccociu","1889","Costoro non solo ricavano da vivere, ma fanno dei risparmi; la cesta che usano da principio per esporre la mercanzia, diventa un po’ alla volta un banco sovraccarico di roba; il banco si trasforma poi in una piccola, modesta bottega, la quale più tardi sarà un magazzino. ― È vero. ― Mercanti che adesso possiedono dei superbi negozi, in Bovery e Broadway, cominciarono la loro carriera sulle cantonate, con un capitale di cinque, otto o dieci dollari, e se ne vantano.","NO"
"Rossi_Adolfo-Naccociu-1889","Rossi Adolfo","Naccociu","1889","― Giustissimo. ― La difficoltà più grande per noi, che non siamo nè ebrei, nè figli di ebrei, si è la vergogna che ci deve assalire, trovandosi là ritti, dinanzi alla folla che sfila. Io divento rosso a pensarci; ma, d’altra parte, chi mi conosce qui?","NO"
"Rossi_Adolfo-Naccociu-1889","Rossi Adolfo","Naccociu","1889","― E con che genere di mercanzia intendete di principiare? ― Ci ho già pensato. Ora comincia il caldo; venderò dei ventagli giapponesi di due o tre qualità: ne ho adocchiati di bellini nella vetrina d’un magazzino di curiosità asiatiche in Broadway.","NO"
"Rossi_Adolfo-Naccociu-1889","Rossi Adolfo","Naccociu","1889","― L’idea è buona. ― Ed io la metterò in esecuzione. Infatti, appena lasciato Francesco, occupai il resto della giornata nell’acquisto di un tavolino leggero di legno bianco, dalle gambe pieghevoli, e di alcune dozzine di ventagli giapponesi, graziosi, ed eleganti da dieci e da quindici soldi l’uno.","NO"
"Rossi_Adolfo-Naccociu-1889","Rossi Adolfo","Naccociu","1889","― Perchè mi devo vergognare? ― pensavo quella notte. ― Se non m’ingegno io in qualche maniera, nessuno si occupa di me; prima di trovare un altro posto potrei ridurmi senza un soldo, senza pane, senza letto.","NO"
"Rossi_Adolfo-Naccociu-1889","Rossi Adolfo","Naccociu","1889","No, no, coraggio: in pochi giorni mi abituerò e il capitaletto raddoppierà, triplicherà. Il giorno seguente faceva un caldo soffocante, non tirava un alito di vento, i raggi del sole colavano pesantemente su Nuova York; era un’eccellente stagione pel commercio dei ventagli. Avanti le otto mi vestii molto dimessamente, uscii di casa con un assortimento di japanese fans, e col tavolino piegato sotto il braccio, andai alla quattordicesima strada, una delle più centrali e popolate, e, vicino alla porta d’un magazzino chiuso, presso Broadway, mi fermai.","YES"
"Rossi_Adolfo-Naccociu-1889","Rossi Adolfo","Naccociu","1889","Lì accanto non c’era che una vecchia con una cesta piena di mazzolini di fiori. ― Questa è una buona posizione, all’ombra fino a mezzogiorno ― dissi fra me; deposi il banchetto e vi ordinai sopra la mia merce variopinta. Passava la solita folla frettolosa e affaccendata d’operai, di commessi, di signore, di ragazzi e d’uomini d’affari.","NO"
"Rossi_Adolfo-Naccociu-1889","Rossi Adolfo","Naccociu","1889","Nessuno faceva attenzione a me, ritto dietro il mio tavolino; ma a me sembrava che tutti mi dovessero guardare e che gli sguardi della folla mi apostrofassero: ― E non ti vergogni tu, giovane, grande e grosso, robusto, sano, di startene qui inoperoso come uno storpio, come un vecchio, che non può impiegar più utilmente le proprie braccia? Mi sentii salire un’ondata di sangue alla testa, poi diventai pallidissimo e mi venne come un capogiro. Non erano trascorsi cinque minuti dacchè avevo sciorinati i ventagli; d’improvviso mi curvai, feci un fascio del tavolino e della mercanzia, montai sopra un carro del tram-way e portai quella roba a casa.","YES"
"Rossi_Adolfo-Naccociu-1889","Rossi Adolfo","Naccociu","1889","― Impossibile ― mormoravo ― con queste spalle. A lavorare pezzo d’asino, a lavorare! Pigliai l’Herald di quel giorno e lessi la rubrica degli avvisi di coloro che domandano mano d’opera.","YES"
"Rossi_Adolfo-Naccociu-1889","Rossi Adolfo","Naccociu","1889","Fra gli altri ce n’era uno così concepito: “Si cerca un buon gelatiere francese [french ice cream-man] capace di fare anche da capo. Dirigersi al Metropolitan Concert Hall.” Nei cinque mesi nei quali ero stato apprendista-pasticciere, avevo aiutato molte volte il gelatiere, e conoscevo le dosi necessarie d’uova, di latte, di crema, di zucchero e di estratti di essenza per apparecchiare qualunque qualità di gelati francesi, napolitani ed americani.","NO"
"Rossi_Adolfo-Naccociu-1889","Rossi Adolfo","Naccociu","1889","Perciò chiesi a me stesso: ― E perchè non posso io presentarmi come gelatiere? Non ho certamente la pratica di uno nato nel mestiere, ma con un po’ di disinvoltura spero di poter cavarmela.","NO"
"Rossi_Adolfo-Naccociu-1889","Rossi Adolfo","Naccociu","1889","In America si fa presto ad impararle le cose, basta essere svelti e furbi. Il Metropolitan Concert Hall era uno degli stabilimenti più eleganti di Nuova York; immenso salone dove un’eccellente orchestra dava dei concerti ogni sera. Sui tavolini si servivano birra, bibite al ghiaccio, e gelati; nelle stanze attigue cene e pranzi succolenti.","YES"
"Rossi_Adolfo-Naccociu-1889","Rossi Adolfo","Naccociu","1889","Mi presentai e fui ricevuto dal direttore che parlava francese. ― Ho visto il vostro avviso nell’Herald di stamane ― gli dissi ― Io sono un gelatiere. ― Gelatiere proprio di professione?","NO"
"Rossi_Adolfo-Naccociu-1889","Rossi Adolfo","Naccociu","1889","― interrogò il direttore, squadrandomi da capo a piedi e fermando gli occhi sulle mie mani troppo bianche. ― Certo feci ― io sfacciatamente ― sono nato a Napoli e appresi l’arte da mio padre. Ultimamente lavorai in una bottega qui di Nuova York, e posso darvene le prove.","NO"
"Rossi_Adolfo-Naccociu-1889","Rossi Adolfo","Naccociu","1889","― Non occorre, vi si vedrà all’opera. Avete con voi gli abiti da lavoro? ― Sicuro, grembiule, giacchetto e berretto bianco.","NO"
"Rossi_Adolfo-Naccociu-1889","Rossi Adolfo","Naccociu","1889","Quanto pagate? ― Trenta dollari al mese e il vitto. Seguitemi.","NO"
"Rossi_Adolfo-Naccociu-1889","Rossi Adolfo","Naccociu","1889","Fui condotto abbasso nei vasti sotterranei popolati da un esercito di cuochi, di sguatteri, di cantinieri, di donne, e consegnato al capo dei gelatieri di cui dovevo essere l’aiutante. Laggiù mi vestii, indossai un paio di pantaloni di tela, il farsetto e la berretta bianca e mi cinsi bravamente il grembiule. ― Prima di sera ― mi disse il capo ― mi gelerete colla macchina queste due vasche di ice-cream alla vainiglia e al pistacchio.","NO"
"Rossi_Adolfo-Naccociu-1889","Rossi Adolfo","Naccociu","1889","― All right ― feci io. Collocai nel mastello della macchina una gelatiera, ci versai dentro il liquido, misi intorno la quantità necessaria di acqua, di sale e di ghiaccio e poi pigliai la spatola in mano. Con quel metodo avevo gelato alcune altre volte e perciò lavoravo come se fossi stato realmente del mestiere.","NO"
"Rossi_Adolfo-Naccociu-1889","Rossi Adolfo","Naccociu","1889","La macchina era messa in moto da un uomo tozzo e robusto, di circa trentacinque anni. ― Di che nazione siete? ― gli chiesi.","NO"
"Rossi_Adolfo-Naccociu-1889","Rossi Adolfo","Naccociu","1889","― Olandese, e voi? ― Italiano. ― Mi parlare un poco italiano.","NO"
"Rossi_Adolfo-Naccociu-1889","Rossi Adolfo","Naccociu","1889","― Davvero? ― Ma mi non amore per italiani. ― Oh, perchè?","NO"
"Rossi_Adolfo-Naccociu-1889","Rossi Adolfo","Naccociu","1889","― Mi [con enfasi] essere stato soldato Pio IX. ― Sì? ― Sì: nel mio paese, mi molti denari.","NO"
"Rossi_Adolfo-Naccociu-1889","Rossi Adolfo","Naccociu","1889","Mio padre nel 1866 dire a me: “Santo Padre Pio IX avere bisogno soldati difendersi contro cattivi italiani. Te andare a Roma volontario.” E mi andare, e mi pun, pun, ammazzare molti italiani. Mi caporale legione Antibo.","NO"
"Rossi_Adolfo-Naccociu-1889","Rossi Adolfo","Naccociu","1889","― E poi? ― Poi fermo quattro mesi Roma, Vaticano. Ih, bel tempo.","NO"
"Rossi_Adolfo-Naccociu-1889","Rossi Adolfo","Naccociu","1889","Roma bella, donne romane molto belle. Ma padre mio morire; mi tornare Olanda. Mercante grano, prima molti denari, dopo perdere tutto, venire America, fare facchino.","NO"
"Rossi_Adolfo-Naccociu-1889","Rossi Adolfo","Naccociu","1889","Emise un sospiro e continuò a girare la manovella. Malgrado la compassione che mi ispirava quel povero diavolo, non potevo trattenermi dal sorridere. La situazione era bizzarra davvero.","YES"
"Rossi_Adolfo-Naccociu-1889","Rossi Adolfo","Naccociu","1889","Fare il gelatiere in America, pensavo, con una macchina sotto la quale è aggiogato come un somaro un ex eroe pontificio, un zuavo della legione antiboina; sono cose che a raccontarle sembrerebbero frottole! E invece erano realtà dure. Ogni sera, dopo aver lavorato tutto il giorno per riempire una dozzina di vasche di gelati d’ogni qualità, rimanevo solo.","YES"
"Rossi_Adolfo-Naccociu-1889","Rossi Adolfo","Naccociu","1889","Allora venivano giù i camerieri al mio banco, a quattro, cinque, dieci alla volta e mi tempestavano di ordini. ― Una vainiglia, una fragola, un pistacchio! ― Un cioccolate, un ananasso, un gourmet!","NO"
"Rossi_Adolfo-Naccociu-1889","Rossi Adolfo","Naccociu","1889","― Un cardinale, un ciriege, un caffè! Ed io affondavo rapidamente il mio lungo cucchiaio nelle sorbettiere e servivo le porzioni, le quali dovevano avere la forma d’un uovo d’anitra. L’ex zuavo pontificio, ritto al mio fianco, mi porgeva i piattini che consegnava poi ai camerieri.","NO"
"Rossi_Adolfo-Naccociu-1889","Rossi Adolfo","Naccociu","1889","Era proprio un’eccellente pasta d’uomo quel fiammingo. Obbediente e servizievole, faceva sempre quel che io e il capo gli dicevamo; ma grasso e non ancora avvezzo alla fatica, sudava in modo da far pietà. A lui e a un altro tedesco toccava pestar tutto il ghiaccio occorrente e girar le macchine, cioè il lavoro più duro.","NO"
"Rossi_Adolfo-Naccociu-1889","Rossi Adolfo","Naccociu","1889","― America ― dicevami alla sera, ansando, quando il concorso dei camerieri diminuiva ― America essere paese buono, molti dollari, ma ammazzare la gente. ― La vostra pancia è troppo grande. ― gli rispondevo.","NO"
"Rossi_Adolfo-Naccociu-1889","Rossi Adolfo","Naccociu","1889","E il fiammingo per rifocillarsi ingoiava una pinta di latte. Passarono venti giorni. Io lavoravo molto; le mie mani erano coperte di calli, ma mangiavo alla tavola dei cuochi, bevevo dell’ottimo vino e la mia salute era floridissima.","NO"
"Rossi_Adolfo-Naccociu-1889","Rossi Adolfo","Naccociu","1889","Il fiammingo pure ingrassava come un cappone nella stia. Ed ecco quando appunto mi rassegnavo al nuovo posto e, contento d’imparar bene quel mestiere, pensavo a far delle economie sul salario mensile, sopraggiungere uno dei soliti cambiamenti. Durante i calori dell’estate, la società elegante di Nuova York si sparge tutta nelle villeggiature; i meno ricchi vanno a passar le sere a Coney Island, e gli affari al Metropolitan Concert Hall diminuivano di giorno in giorno.","YES"
"Rossi_Adolfo-Naccociu-1889","Rossi Adolfo","Naccociu","1889","Una bella mattina il direttore chiamò cuochi e gelatieri e ci annunziò: ― Cari miei, vedete benissimo che per questi mesi voi siete troppi qui: gli ultimi venuti bisogna che si rassegnino a cercarsi un altro posto, salvo a ritornare in Settembre. E dopo aver licenziati un paio di cuochi e alcuni lavapiatti, rivoltosi a me:","NO"
"Rossi_Adolfo-Naccociu-1889","Rossi Adolfo","Naccociu","1889","― Voi però se credete, potete rimanere ― disse il capo gelatiere, ― il fiammingo ed il tedesco bastano a preparare l’ice cream che occorre adesso; ma io vi metterò a servire la birra nel salone perchè sono contento di voi e mi dispiacerebbe di perdervi. Ho appunto bisogno d’un garzone. ― Vi ringrazio ― risposi ― ma siccome non feci mai il cameriere e non voglio adattarmici che in caso estremo, cercherò da lavorare come gelatiere in qualche altro hotel.","NO"
"Rossi_Adolfo-Naccociu-1889","Rossi Adolfo","Naccociu","1889","Riscossi i venti dollari che avanzavo sulla mia mesata e me ne andai. Ora non mi meravigliavo più di quei repentini mutamenti; molti albergatori americani usano così; finchè la gente fa il loro interesse sta bene; quando non ne hanno più bisogno, li mettono in libertà senza uno scrupolo al mondo. Business is business; gli affari sono affari.","YES"
"Rossi_Adolfo-Naccociu-1889","Rossi Adolfo","Naccociu","1889","Con cento franchi in tasca potevo bene aspettare qualche giorno cercando; e mi rimisi ai soliti giri. Ma la stagione era troppo avanzata; gli hotels tanto di Nuova York che della vicina Coney Island s’erano provvisti di gelatieri nel principio dell’estate: dappertutto mi si rispondeva: “Troppo tardi!” I venti dollari scemavano rapidamente. Non bisognava perdere più tempo.","YES"
"Rossi_Adolfo-Naccociu-1889","Rossi Adolfo","Naccociu","1889","Dopo essermi presentato invano in una ventina d’alberghi, un giorno cocentissimo di luglio andai a provare anche al Brunswik, uno dei più grandi e aristocratici di Nuova York, situato in Madison Square. ― Avreste per caso bisogno d’un gelatiere? ― chiesi al direttore, un alsaziano basso e grasso, con una faccia sbarbata che pareva un canonico.","NO"
"Rossi_Adolfo-Naccociu-1889","Rossi Adolfo","Naccociu","1889","― No ― rispose quell’ometto ― ma credo di abbisognarne fra qualche settimana; intanto vi posso tener qui come omnibus. Nei grandi alberghi all’europea di Nuova York, si chiamano omnibus quei garzoni che per ignoranza della lingua inglese e del mestiere, non sapendo ancora fare i camerieri, vengono adoperati in altri servizi. Molti giovinotti italiani, tedeschi e d’altre nazioni, di buona famiglia, di bella presenza, che parlano francese, ed emigrarono alla ventura con poche lire in tasca, sono costretti nei primi mesi a fare gli omnibus.","NO"
"Rossi_Adolfo-Naccociu-1889","Rossi Adolfo","Naccociu","1889","Ex impiegati, ex commessi, ex figliuoli prodighi, si riducono per la gran questione del pane a cingere un grembiale bianco e bazzicar coi guatteri e coi lavapiatti. ― E quale sarebbe il mio lavoro? domandai","NO"
"Rossi_Adolfo-Naccociu-1889","Rossi Adolfo","Naccociu","1889","― Sarete addetto al servizio delle stanze superiori. Un ultimo sentimento di fierezza, la ripugnanza che un giovane allevato tra le comodità di una buona famiglia prova all’idea di dover fare il servitore, mi rendevano titubante; ma mi restavano ancora pochi dollari e non c’era da far lo schizzinoso. Inoltre a me, osservatore, non dispiaceva l’idea di trovarmi, sia pure frammischiato al “vil servidorame” in uno di quei grandi centri del bel mondo americano.","YES"
"Rossi_Adolfo-Naccociu-1889","Rossi Adolfo","Naccociu","1889","― Avete un vestito nero? ― Sissignore. ― Il giubbetto da cameriere?","NO"
"Rossi_Adolfo-Naccociu-1889","Rossi Adolfo","Naccociu","1889","― No. ― Sappiate che senza giubbetto non s’entra al Brunswik. Ve ne abbisogna uno di panno, non d’alpacha.","NO"
"Rossi_Adolfo-Naccociu-1889","Rossi Adolfo","Naccociu","1889","― [Con un sospiro.] Lo comprerò ― Non basta, occorre che vi tagliate i mustacchi.","NO"
"Rossi_Adolfo-Naccociu-1889","Rossi Adolfo","Naccociu","1889","― Come? ― Sicuro; è la regola dell’albergo. ― [Con un sorriso forzato] Ebbene, li sacrificherò.","NO"
"Rossi_Adolfo-Naccociu-1889","Rossi Adolfo","Naccociu","1889","― Allora venite domattina alle otto. ― Non mi mancava altro che questa! ― pensavo uscendo Devo rinunziare anche ai mustacchi!","NO"
"Rossi_Adolfo-Naccociu-1889","Rossi Adolfo","Naccociu","1889","E poi si dice che qui non si vedono certe usanze e certi pregiudizi aristocratici dell’Europa! Dei cinque dollari che possedevo ancora, ne spesi quattro per comperare il jacket di panno; e alla mattina seguente, vestito di nero, col giubbetto sotto il braccio, colle scarpe lucide, pettinato, sbarbato come un prete, mi presentai di nuovo al direttore il quale trovò inappuntabile il mio abbigliamento e mi consegnò ad un maître d’hotel alsaziano lui pure. Costui mi registrò in una matricola, mi condusse al dipartimento della biancheria, mi diede una marca di ottone con un numero d’ordine, un grembiule e una cravatta bianca e mi disse con solennità:","YES"
"Rossi_Adolfo-Naccociu-1889","Rossi Adolfo","Naccociu","1889","― Dites-donc, due volte al giorno verrete in questa stanza, presenterete il vostro cheek, e muterete cravatta e grembiule. Avete capito? ― Oui, monsieur.","NO"
"Rossi_Adolfo-Naccociu-1889","Rossi Adolfo","Naccociu","1889","― L’orario è il seguente: dalle 6 a. m. alle 11 a. m. e dalla 5 p. m. a mezzanotte, un giorno; dalle 11 a. m. alle 8 p. m. il giorno seguente, e così alternativamente. Avete capito, dites-donc? ― Oui, monsieur.","NO"
"Rossi_Adolfo-Naccociu-1889","Rossi Adolfo","Naccociu","1889","Quei modi imperativi e quella tempesta di dites-donc mi rimescolavano il sangue; mi sentiva il prurito di fare una risata sul muso di quel maître d’hotel nero, ma il nihil delle saccoccie è un efficace calmante della superbia e dei caratteri impetuosi! Come il piccolo direttore aveva detto, fui messo ad aiutare i camerieri addetti al servizio nelle stanze superiori del sontuoso albergo. Il Brunswik è regolato all’europea; gli avventori pagano quello che ordinano.","YES"
"Rossi_Adolfo-Naccociu-1889","Rossi Adolfo","Naccociu","1889","Negli hotels veramente americani invece si spende un tanto al giorno, tre, cinque, otto dollari per la stanza e per mangiare a qualunque ora quello che si vuole. Al primo piano del Brunswik c’è una magnifica sala da pranzo, oltre il Caffè e oltre il bar-room: ma molti viaggiatori amano pranzare nei loro appartamenti, ed è per costoro che io dovevo salire e scendere gli ampi scaloni coperti di tappeti, portando i piatti d’argento fumanti. Situato nel centro della città, in bella posizione, vasto, ricco, provvisto di tutte le comodità immaginabili, il Brunswik è frequentato dalla migliore società americana e da viaggiatori illustri.","NO"
"Rossi_Adolfo-Naccociu-1889","Rossi Adolfo","Naccociu","1889","Tutte le sere dozzine e dozzine di carrozze sono ferme dinanzi all’elegante restaurant dai vetri a mosaico, illuminato a luce elettrica brigate di signori, coppie di sposi, d’amanti, fanno dei pranzi luculliani e risalendo poi la Quinta Avenue, vanno a godere il fresco del Central Park. A mezzanotte, dopo gli spettacoli teatrali, i saloni del Brunswik son pieni di giovinotti dell’high-life e di facili donne; lo Champagne scorre come l’acqua fresca. Di lì a pochi giorni io conoscevo di vista gli attori e i politicanti più famosi di Nuova York, tutti habituès del Brunswik, e aiutavo ad apparecchiare una tavola sulla quale pranzavano Garfield ed Arthur, candidati per la presidenza e la vice presidenza della repubblica.","NO"
"Rossi_Adolfo-Naccociu-1889","Rossi Adolfo","Naccociu","1889","Negli appartamenti superiori notavo ogni dì nuovi viaggiatori; australiani arcimilionari, baronetti inglesi, titolati spagnoli e francesi, che giungevano con carri pieni di bauli. Lavorando coi camerieri e mandando a memoria la lista interminabile delle pietanze, rivista, aumentata e stampata ogni mattina, imparavo il mestiere che pei giovani svelti non è poi tanto difficile. Della lingua inglese conoscevo già una discreta quantità di frasi, e dopo quindici o venti giorni venivo mandato a servire da solo qualche colazione nelle stanze.","NO"
"Rossi_Adolfo-Naccociu-1889","Rossi Adolfo","Naccociu","1889","Io usavo però la furberia di parlare inglese coi forestieri tedeschi, olandesi, francesi e spagnoli, e francese cogli inglesi e cogli americani. In quell’epoca Garfield, che doveva essere eletto per finire poi così miseramente, abitava, nel palazzo detto “quartiere del partito repubblicano di Nuova York” in Quinta Avenue, a pochi passi dal Brunswick, e io gli portavo da colazione nel suo appartamento, appena alzato da letto. Prima di colazione, il futuro presidente martire, assai mattiniero, faceva un bagno freddo e mangiava solo in un salotto da studio.","NO"
"Rossi_Adolfo-Naccociu-1889","Rossi Adolfo","Naccociu","1889","Uomo alla buona, affabilissimo, di costumi semplici, non prendeva generalmente che un beefsteak e una tazza di caffè con latte. Sebbene candidato alla suprema carica della repubblica americana, con novanta probabilità su cento di riuscire eletto, nel suo viaggio a Nuova York non era accompagnato neppure da un servitore. Particolarità caratteristica.","NO"
"Rossi_Adolfo-Naccociu-1889","Rossi Adolfo","Naccociu","1889","Da principio quella vita mi pesava. Il grembiule, il giubbetto, il taglio dei mustacchi, quel dover sparecchiare le tavole, sono cose che feriscono l’orgoglio, che umiliano l’amor proprio dei giovani i quali soltanto per l’ignoranza dell’inglese e per avere emigrato alla ventura, si riducono a fare i camerieri. In America però i garzoni d’albergo non sono tenuti in così basso conto come in Europa, dove ogni avventore dà loro del tu e li rimprovera arrogantemente per qualsiasi inezia.","YES"
"Rossi_Adolfo-Naccociu-1889","Rossi Adolfo","Naccociu","1889","In Nuova York i camerieri degli hotels di lusso, sono giovinotti intelligenti, che parlano correttamente tre o quattro lingue, che servono bene e con prontezza ma senza attenzioni esagerate. In certi alberghi, come al Brunswik e al Delmonico, i garzoni guadagnano dai tre ai quattro dollari al giorno di mancie; la paga di un capo ufficio, cavaliere e commendatore in Italia e in Francia. Inoltre la fatica non mi lasciava tempo di riflettere sull’umiltà della mia condizione; salendo e scendendo dalle cucine al secondo, terzo, quarto piano, carico di pietanze, durante i calori dell’estate bagnavo la camicia in modo compassionevole.","NO"
"Rossi_Adolfo-Naccociu-1889","Rossi Adolfo","Naccociu","1889","In compenso mangiavo bene e bevevo meglio; alla gente di servizio degli alberghi, nell’apposita stanza dove si riunisce pei pasti, non viene imbandito generalmente che un gran ragù, vera olla podrida di quanto i cuochi avanzarono il giorno innanzi. Ma i camerieri sanno ingegnarsi; mettendo da parte pezzi di pollo, di selvaggina, di pasticci, e il vino che rimane nelle bottiglie, essi non assaggiano mai il ragù. E gli omnibus seguono l’esempio de camerieri.","NO"
"Rossi_Adolfo-Naccociu-1889","Rossi Adolfo","Naccociu","1889","Un altro conforto per me era quello di non trovarmi io solo spostato là dentro. Fra gli altri omnibus c’erano al Brunswick un giovane avvocato tedesco, da poco arrivato, senza amici e senza denaro; un marchese parigino già amico di Barthelemy St. Hilaire, che rimasto orfano, in due anni s’era mangiato un pingue patrimonio; un alsaziano già professore di ginnasio e un russo esiliato, figlio di un nihilista.","NO"
"Rossi_Adolfo-Naccociu-1889","Rossi Adolfo","Naccociu","1889","Con costoro, gente gioviale e spensierata, veri boemi, di poco giudizio ma onesti e laboriosi, pieni di fiducia in un miglior avvenire, passavo dei quarti d’ora allegri. Certe mattine facevamo delle conversazioni assai buffe. ― Come sta oggi l’illustrissimo signor marchese?","NO"
"Rossi_Adolfo-Naccociu-1889","Rossi Adolfo","Naccociu","1889","― chiedevo, per esempio, al parigino. ― Benone, benone ― rispondeva con sussiego l’amico di St Hilaire ― ho provato un solo dispiacere stamane, scoprendo un buco nel mio stivale destro. Ma con un po’ di patina ben data, ho reso invisibile la calza.","NO"
"Rossi_Adolfo-Naccociu-1889","Rossi Adolfo","Naccociu","1889","Guardate, il buco è sparito! ― Niente paura; la fine del mese è prossima. ― Fortunatamente sì.","NO"
"Rossi_Adolfo-Naccociu-1889","Rossi Adolfo","Naccociu","1889","X. Grandi cambiamenti Al Brunswik i capi dei camerieri sono severi.","NO"
"Rossi_Adolfo-Naccociu-1889","Rossi Adolfo","Naccociu","1889","Per una piccola negligenza, per un lagno d’un avventore di difficile contentatura, per un nonnulla, licenziano la gente su due piedi. Basta che un garzone si presenti con le scarpe non lucide per esser messo alla porta immediatamente. Io ero ben visto da tutti, ma non godevo le simpatie d’un maître alsaziano, uomo burbero, il quale detestava cordialmente gl’italiani.","YES"
"Rossi_Adolfo-Naccociu-1889","Rossi Adolfo","Naccociu","1889","Cercavo di sfuggire tutte le occasioni di meritarmi rimproveri, ma le mie buone intenzioni non valsero. Il 6 Agosto 1880 lavoravo secondo il solito recando ad alcuni viaggiatori i vassoi del the e del caffè. Quella mattina era stato impiccato nelle prigioni di Nuova York un giovane italiano reo d’aver ucciso la moglie per gelosia.","NO"
"Rossi_Adolfo-Naccociu-1889","Rossi Adolfo","Naccociu","1889","Alle 11 i ragazzi che vendono i giornali lungo la Quinta Avenue passavano dinanzi al Brunswik gridando a squarciagola: “Edizione extra dell’Evening Telegram, coi particolari dell’esecuzione capitale di Pietro Balbo, l’uxoricida italiano. “La forca, la forca; l’impiccagione dell’italiano!”","NO"
"Rossi_Adolfo-Naccociu-1889","Rossi Adolfo","Naccociu","1889","Un po’ le grida, un po’ il caldo che faceva quella mattina, mi avean reso di pessimo umore. Attraversavo un corridoio deserto asciugandomi la fronte madida di sudore e pensando alla triste sorte del Balbo, quando incontrai il maître alsaziano. ― Dove andate?","YES"
"Rossi_Adolfo-Naccociu-1889","Rossi Adolfo","Naccociu","1889","― mi chiese costui in francese, con a solita arroganza. ― Vengo dall’aver portata la colazione al viaggiatore della camera 18. ― Sentite i ragazzi che vendono il Telegram?","NO"
"Rossi_Adolfo-Naccociu-1889","Rossi Adolfo","Naccociu","1889","― Sì. ― L’hanno impiccato finalmente quel vostro connazionale! Sta bene, ci ho piacere.","NO"
"Rossi_Adolfo-Naccociu-1889","Rossi Adolfo","Naccociu","1889","― Perchè ci avete piacere? ― gli chiesi. ― Perchè voi altri italiani non siete buoni che per mangiar maccheroni, per dar delle coltellate e per ammazzar le donne.","NO"
"Rossi_Adolfo-Naccociu-1889","Rossi Adolfo","Naccociu","1889","― Voi siete un villano ― gridai perdendo la pazienza ― voi siete un imbecille. Il maître furibondo alzò la mano per darmi uno schiaffo, ma io parai il colpo e sbattendogli sul viso la salvietta che tenevo sotto il braccio: ― Sì ― continuai con voce bassa e concitata ― sei un villano.","NO"
"Rossi_Adolfo-Naccociu-1889","Rossi Adolfo","Naccociu","1889","Che ti ho fatto io, perchè insulti me e il mio paese! Sappi che se quel disgraziato uccise la moglie infedele invece di cacciarla fuori di casa, noi italiani non siamo accoltellatori e ringraziami se non ti getto giù da questa finestra. Spaventato, pallido di rabbia, il maître stava per chiamar gente, ma io lo trattenni.","NO"
"Rossi_Adolfo-Naccociu-1889","Rossi Adolfo","Naccociu","1889","― Non fate rumore ― dissi ― me ne andrò immediatamente da questa casa. Datemi il check del mio mese di lavoro. L’alsaziano avrebbe voluto cacciarmi senza salario, ma non c’erano stati testimoni quella scena e aveva paura.","NO"
"Rossi_Adolfo-Naccociu-1889","Rossi Adolfo","Naccociu","1889","Io fui tosto pagato dal cassiere ed uscii. Attraversando il pubblico giardino che fiancheggia il Brunswik Hotel, vidi una panca vuota e sedetti. La scena di pochi minuti prima mi aveva prostrato.","NO"
"Rossi_Adolfo-Naccociu-1889","Rossi Adolfo","Naccociu","1889","Il Madison Square era inondato d’ombra e di sole. I passeri cinguettavano in mezzo alla profondità degli alberi e saltellavano senza timore lungo i viali, garrendo allegramente. I passeri sono molto amati in Nuova York.","NO"
"Rossi_Adolfo-Naccociu-1889","Rossi Adolfo","Naccociu","1889","In tutti i giardini pubblici il municipio fa mettere delle cassettine di legno fra i rami degli alberi perchè i passeri possano farvi il loro nido. E le buone bestiole lo sanno d’esser ben viste; se gettate loro delle briciole di pane, vengono a bezzicarle vicino ai vostri piedi e si divertono a correre coi bambini che le balie conducono ogni giorno a passeggiare e respirare l’aria pura dei parchi. Io guardavo i passeri e i fanciulli rosei, prosperosi, con delle guancie che mettevano il prurito d’addentarle, che s’inseguivano agitando le gambette ed emettendo delle piccole grida.","NO"
"Rossi_Adolfo-Naccociu-1889","Rossi Adolfo","Naccociu","1889","Quella scena così semplice illuminata dallo splendido sole del mezzogiorno e quell’abbondanza di luce, avevano qualche cosa di rassicurante. ― Eccomi di nuovo senza lavoro, abbandonato a me stesso ― pensai ― Dove andrò? Cosa farò?","NO"
"Rossi_Adolfo-Naccociu-1889","Rossi Adolfo","Naccociu","1889","Punto interrogativo. Questi periodi di ozio forzato, di giri, di ricerche, fra un posto e l’altro, sono lo spazio vuoto che divide i capitoli del romanzo della mia vita. Bel paragone!","YES"
"Rossi_Adolfo-Naccociu-1889","Rossi Adolfo","Naccociu","1889","Ho letto in qualche libro che l’abitudine di un dolore finisce coll’offrire la sua attrattiva e che certe tristezze si rimpiangono più di certe gioie. È vero. Io non so se troverà presto un’altra occupazione, ignoro se entrerò in un altro albergo o in una fabbrica.","NO"
"Rossi_Adolfo-Naccociu-1889","Rossi Adolfo","Naccociu","1889","Ebbene, quest’incertezza è piena di sogni e di speranze. Entrai in casa, mi chiusi nella mia stanza, mi buttai sul letto e continuai il monologo. ― È quasi un anno che sono in America.","YES"
"Rossi_Adolfo-Naccociu-1889","Rossi Adolfo","Naccociu","1889","Cosa ho guadagnato? Mi spogliai di molti pregiudizi, imparai a lavorare e vissi colle mie braccia. È già qualche cosa.","NO"
"Rossi_Adolfo-Naccociu-1889","Rossi Adolfo","Naccociu","1889","So fare colla macchina i diversi pezzi con cui si compone un paio d’occhiali; conosco l’astrusa composizione dei gelati; sono divenuto un discreto cameriere ed ho un repertorio di parole inglesi sufficiente per farmi capire. È pochino se si vuole, ma dopo undici mesi non sono più tanto imbarazzato per trovar da lavorare come in principio. Però dovevo contare soltanto su me stesso.","NO"
"Rossi_Adolfo-Naccociu-1889","Rossi Adolfo","Naccociu","1889","Persone che mi conoscessero, che s’interessassero per me e potessero aiutarmi, non ne avevo; i pochi amici erano poveri giovani che lavoravano pur essi incerti dell’indomani. Il compagno al quale avevo pagato il viaggio dall’Italia a Nuova York era sparito fino dal secondo mese del suo arrivo ed ignoravo dove fosse e cosa facesse; Francesco se la passava magramente rivendendo frutta; e la signora americana che mi aveva dato le prime lezioni di lingua inglese abitava in una sua villeggiatura della Virginia. Ero proprio solo, completamente isolato.","NO"
"Rossi_Adolfo-Naccociu-1889","Rossi Adolfo","Naccociu","1889","A fare il gelatiere non dovevo neppur pensare a causa della stagione avanzata. O una manifattura o un albergo. Tentai di essere ammesso in quelle fabbriche dove dipingono dei fiori sulla carta, ma inutilmente.","YES"
"Rossi_Adolfo-Naccociu-1889","Rossi Adolfo","Naccociu","1889","Dopo dieci giorni di vane ricerche trovai un posto vacante di omnibus nell’aristocratico caffè Delmonico in Madison Square, e in mancanza di meglio l’accettai. Era una vita ancora più faticosa che al Brunswik. In quest’ultimo aiutavo soltanto i camerieri; al Delmonico dovevo ogni mattina lavare tutti i tavolini di marmo e gli ampi specchi, provvedere il Caffè dell’argenteria e della biancheria, portar bottiglie, sparecchiare, lavorare insomma dodici ore al giorno senza un minuto di requie.","NO"
"Rossi_Adolfo-Naccociu-1889","Rossi Adolfo","Naccociu","1889","Andavo a casa la notte coi piedi gonfi. Dopo due settimane fui colto da un febbrone e dovetti mettermi a letto; quando ritornai di lì a tre giorni, il mio posto era già occupato da un altro American style! La fortuna non mi sorrideva.","NO"
"Rossi_Adolfo-Naccociu-1889","Rossi Adolfo","Naccociu","1889","Con tutta la mia buona volontà mi trovavo ogni tanto esposto al pericolo della fame. Egli è che il mio carattere non era quello che occorre per far denaro in America. Per la grande maggioranza dei forestieri, l’America è la terra delle bugie.","YES"
"Rossi_Adolfo-Naccociu-1889","Rossi Adolfo","Naccociu","1889","Le audacie della reclame, le gesta dei cavalieri d’industria, le ciarlatanerie dei politicanti, l’humbuy degli americani tutti, le bugie degli immigranti, darebbero argomento ad un volume in quarto. Molti di coloro che approdano negli Stati Uniti senza un soldo, se non sono agricoltori e non conoscono un buon mestiere, a qualunque nazione appartengano, si fermano nei grandi porti della costa atlantica. Errando colle mani in tasca, il cappello da una banda, il naso in aria, osservando la esagerazione delle insegne e frequentando i connazionali, comprendono subito che in America l’esser furbi è una gran bella cosa.","NO"
"Rossi_Adolfo-Naccociu-1889","Rossi Adolfo","Naccociu","1889","Certuni arrivano perfino a concludere che nel Nuovo Mondo valga più l’essere accorti che onesti. Allora questa gente magra, vestita d’abiti le cui cuciture ridono mostrando i loro denti di filo uscita dalle più impenetrabili oscurità dell’ombra sociale ― col marchio in fronte dell’anonimo e dell’ignoto ― incomincia ad americanizzarsi. All’umiltà sottentra la sfacciataggine ― alla franchezza, l’inganno e alla voglia di lavorare, l’ambizione e l’avidità.","NO"
"Rossi_Adolfo-Naccociu-1889","Rossi Adolfo","Naccociu","1889","Architettano romantiche storielle sulla loro vita passata e su motivi che li indussero a emigrare ― si atteggiano a vittime di sventure compassionevoli ― ad eroi di drammi pietosi ― e perduto l’ultimo pudore, cercano di far quattrini a qualunque costo. E s’incominciano a vedere trasformazioni meravigliose. Il veterinario che somministrò dei beveroni a delle vacche ammalate d’Europa, diventa in America un medico chirurgo di prima classe; il maestro elementare colla patente di grado inferiore, s’improvvisa professore di belle lettere; il prete o il frate scappati dal vecchio continente in seguito a qualche peccato previsto dal codice penale, si camuffano da martiri della soppressione delle corporazioni religiose o del governo infedele; da un ex imbianchino, esce un pittore decoratore; ogni soldato semplice fu per lo meno sergente furiere; ogni sergente si presenta come un ex ufficiale e offre modestamente i suoi servigi come maestro di scherma; da un corista salta fuori un tenore; chi si rese reo in patria di qualche orribile sonetto, varcato l’Atlantico è un poeta numero uno; dalla pelle d’un somaro che non sa scrivere una lettera senza sgrammaticature, sorte un giornalista di professione, un corrispondente dei primi giornali.","NO"
"Rossi_Adolfo-Naccociu-1889","Rossi Adolfo","Naccociu","1889","E via discorrendo. Naturalmente, per completare la loro metamorfosi, se si lasciano parlare questi signori ne raccontano d’ogni colore. Tutti, indistintamente, discendono da nobili famiglie, alcune decadute, altre agiate ancora; ma i rampolli di queste ultime non chiederanno giammai un soldo ai loro genitori... Lo hanno giurato!","YES"
"Rossi_Adolfo-Naccociu-1889","Rossi Adolfo","Naccociu","1889","Chi ha un parente deputato, chi uno zio canonico, chi un cugino segretario al ministero. Il sedicente medico narra le cure straordinarie da lui operate. L’ex garzone di spezieria, farmacista laureato, ha inventato un nuovo cerotto, un elixir miracoloso: gli manca solo una miserabile somma per patentare e fabbricare il suo ritrovato.","YES"
"Rossi_Adolfo-Naccociu-1889","Rossi Adolfo","Naccociu","1889","Il corista tenore descrive i trionfi da lui riportati a Mosca e a Valparaiso. Il pittore mostra le fotografie del sipario dipinto per un gran teatro di Milano o di Vienna. L’ex sergente spaventa con storie di cui fu l’eroe, o, reduce dalle patrie battaglie, commuove con la narrazione dell’episodio memorabile nel quale salvò la vita al suo generale.","NO"
"Rossi_Adolfo-Naccociu-1889","Rossi Adolfo","Naccociu","1889","Il maestro elementare con enfasi e facondia da far restare a bocca spalancata, parla di politica e di scienza sociale. E tutti quanti, se siete ateo, vi giurano “sul vangelo” di non aver mai creduto in Dio. Se siete credente vi pregheranno d’additar loro una chiesa cattolica e un confessore; se siete protestante, s’uniranno a voi nel dir corna del papa.","YES"
"Rossi_Adolfo-Naccociu-1889","Rossi Adolfo","Naccociu","1889","E finiscono col persuadere di essere non solo genî incompresi, ma fiore di galantuomini; soltanto la disdetta presiedette alla loro nascita e l’ingiustizia della sorte, degli uomini e dei governi, li costrinse, poveri esuli, ad abbandonar la dolce patria. S’intende che cotesti messeri devono sottomettersi pur essi ad un certo noviziato, in causa della lingua. Incominciano collo scroccare il pranzo e imbrogliar l’oste: poi tutto è buono, di tutto son capaci.","YES"
"Rossi_Adolfo-Naccociu-1889","Rossi Adolfo","Naccociu","1889","Imperciocchè dei minchioni ce n’è sempre, dappertutto, anche in America. I cavalieri d’industria, che per scoprire i gonzi hanno l’odorato fine dei cani che trovano i tartufi, s’imbattono subito nell’amico dei loro amici, nel protettore che lo presenta ai conoscenti, che presta loro del denaro e li provvede di buoni impieghi. Infatti simile gentaglia fa fortuna in America.","NO"
"Rossi_Adolfo-Naccociu-1889","Rossi Adolfo","Naccociu","1889","Quasi tutti i bricconi dalla faccia astuta si levano presto d’impaccio, mentre i pochi giovani seri e onesti che sbarcano negli Stati Uniti devono sottostare a durissime prove, e, ignorati, soffrire privazioni d’ogni sorta. Questi ultimi hanno il torto di non mescolarsi con la canaglia ― di preferire l’abbandono e l’isolamento al contatto d’individui equivoci. Fra la bassezza d’animo e il pigliare a prestito, essi scelgono il digiuno.","NO"
"Rossi_Adolfo-Naccociu-1889","Rossi Adolfo","Naccociu","1889","In Nuova York vi sono alcuni eleganti alberghi italiani, nei quali al prezzo fisso di un dollaro o di settantacinque soldi si ha un pranzo discreto. Tali alberghi sono frequentati anche dagli americani che, quando l’hanno provata, s’innamorano della cucina europea e diventano ghiotti di maccheroni, di risotto e di costolette alla milanese. ― Io non devo più essere un semplice omnibus.","NO"
"Rossi_Adolfo-Naccociu-1889","Rossi Adolfo","Naccociu","1889","― dissi ― Oramai credo di poter fare il cameriere e mi presenterò come tale. Fui fortunato. Nel primo restaurant italo-americano in cui entrai, c’era un posto vacante.","NO"
"Rossi_Adolfo-Naccociu-1889","Rossi Adolfo","Naccociu","1889","― Siete del mestiere? ― chiese il proprietario ― Certamente.","NO"
"Rossi_Adolfo-Naccociu-1889","Rossi Adolfo","Naccociu","1889","― Dove avete servito? ― Brunswik, Delmonico, Metropolitan Concert Hall. ― Nientemeno!","NO"
"Rossi_Adolfo-Naccociu-1889","Rossi Adolfo","Naccociu","1889","Incominciai a lavorare quel giorno stesso e mi mostrai svelto e disinvolto. Chi m’avesse visto, m’avrebbe detto un cameriere di professione. L’unica cosa che mi distingueva dai compagni, era una certa nube di malinconia che non potevo cacciare.","NO"
"Rossi_Adolfo-Naccociu-1889","Rossi Adolfo","Naccociu","1889","Servivo perchè dovevo vivere, ma stavo sempre in traccia d’una occupazione più decorosa, e la mia perseveranza ottenne presto un compenso. Quel signore a cui ero stato raccomandato dalla vecchia maestra d’inglese era un broker che esportava in Italia petrolio e altre mercanzie. Un giorno, ebbe bisogno d’un giovane clerk nel suo studio, si ricordò di me e mi mandò a chiamare.","NO"
"Rossi_Adolfo-Naccociu-1889","Rossi Adolfo","Naccociu","1889","Figurarsi che sospiro di sollievo emisi! Gettai via il grembiule e da cameriere divenni impiegato. ― Finalmente ― dissi fregandomi le mani ― pare che la fortuna sia stanca di tenermi il broncio!","NO"
"Rossi_Adolfo-Naccociu-1889","Rossi Adolfo","Naccociu","1889","Qui guadagno dieci dollari la settimana, lavoro otto ore soltanto al giorno, seduto, quieto, scrivendo delle lettere e allineando delle cifre; frequenterò delle persone ammodo e mi farò conoscere. Andai ad abitare in una famiglia americana per istudiare più diligentemente di prima i costumi del paese ed ecco un saggio delle mie prime esperienze, una scenetta dal vero che potrebbe intitolarsi: Cosa si pensa degl’Italiani da molti americani. Casa americana, elegantemente mobigliata, dove un giovane italiano di civile condizione ha da pochi giorni preso una stanza a pigione.","YES"
"Rossi_Adolfo-Naccociu-1889","Rossi Adolfo","Naccociu","1889","Ore 9 di sera. Salotto della famiglia. Presenti: La padrona di casa, suo figlio ― ragazzo ventenne impiegato in “down town” la serva irlandese, belloccia, in sui venticinque.","NO"
"Rossi_Adolfo-Naccociu-1889","Rossi Adolfo","Naccociu","1889","Padrona: ― Non hai dunque veduto ancora, Frank, il nuovo nostro inquilino? Figlio: ― No, mamma. È straniero?","NO"
"Rossi_Adolfo-Naccociu-1889","Rossi Adolfo","Naccociu","1889","Di che nazione? Francese, spagnolo, cubano?... Padrona: ― [esitando e guardando la serva] Italiano.","NO"
"Rossi_Adolfo-Naccociu-1889","Rossi Adolfo","Naccociu","1889","Figlio: ― [sorpreso] Un italiano? Ma che parlavate voi allora, Minnie, di gentleman? Serva: ― Certo, egli sembra un giovinotto ammodo, veste semplicemente ma con gusto, ed ha molti libri.","NO"
"Rossi_Adolfo-Naccociu-1889","Rossi Adolfo","Naccociu","1889","Il primo giorno avevo paura di entrare nella sua stanza: hanno una così così brutta riputazione questi italiani! Padrona: ― Quando contrattando il prezzo della pigione, mi disse la sua nazionalità, titubai alquanto, ma guardandolo bene mi sembrò un carattere pacifico. Figlio: ― Ha capelli neri, occhi vivi, non è vero?","YES"
"Rossi_Adolfo-Naccociu-1889","Rossi Adolfo","Naccociu","1889","Padrona: ― Of course, ma stasera lo vedrai; l’ho invitato a venirci a salutare e m’ha promesso di farlo. Egli ha piacere di esercitarsi nella lingua inglese; è per questo che preferisce abitare in famiglie americane. A proposito, eccolo, egli picchia.","NO"
"Rossi_Adolfo-Naccociu-1889","Rossi Adolfo","Naccociu","1889","Come in! Il giovane italiano entra, saluta con disinvoltura, s’accomoda sopra una sedia. Figlio: ― [guardando curiosamente il nuovo venuto, come si osserverebbe un tonchinese.]","NO"
"Rossi_Adolfo-Naccociu-1889","Rossi Adolfo","Naccociu","1889","Ah; dunque voi siete italiano? Padrona: ― [coll’aria di fare un complimento che debba riuscire graditissimo] Davvero che voi non sembrate un italiano! Serva: ― Ieri sono venuti a trovarlo due suoi connazionali; erano bei giovani, parevano spagnuoli.","NO"
"Rossi_Adolfo-Naccociu-1889","Rossi Adolfo","Naccociu","1889","Figlio: ― Ah, io conosco alcune parole italiane: stiletto, maccheroni, brigante, vendetta. Che occhi neri che avete! Il vostro è sangue caldo, eh!","NO"
"Rossi_Adolfo-Naccociu-1889","Rossi Adolfo","Naccociu","1889","Voi altri siete terribili nelle vostre ire, facilissimi ad accendervi, ad usare lo stiletto. Serva: ― Tutti indistintamente gl’italiani portano un coltello in tasca, nevvero? Padrona: ― L’avete voi pure?","NO"
"Rossi_Adolfo-Naccociu-1889","Rossi Adolfo","Naccociu","1889","L’italiano sorride e non risponde. Figlio: ― È meraviglioso che voi lavoriate dalla mattina alla sera come un americano. Imparaste qui senza dubbio.","NO"
"Rossi_Adolfo-Naccociu-1889","Rossi Adolfo","Naccociu","1889","Nel vostro paese ho letto che il clima è così dolce e le frutta così abbondanti che i contadini dormono al sole e si contentano di guadagnarsi il piatto giornaliero di maccaroni. Serva: ― Ho provato una volta a cuocere dei maccaroni, ma non li potemmo mangiare. Noi non ci sappiamo fare la salsa bene, forse.","NO"
"Rossi_Adolfo-Naccociu-1889","Rossi Adolfo","Naccociu","1889","Voi non potreste vivere senza mangiar tutti i giorni maccaroni, neh! Padrona: ― Usate mangiarne anche alla mattina, a colazione? Figlio: ― Tutti gl’italiani sono cantanti e musicanti.","NO"
"Rossi_Adolfo-Naccociu-1889","Rossi Adolfo","Naccociu","1889","Voi saprete cantare senza dubbio. E che strumento suonate? il violino o la chitarra?","NO"
"Rossi_Adolfo-Naccociu-1889","Rossi Adolfo","Naccociu","1889","Il povero italiano diventa di tutti i colori e non ne può più. ― Per amore del cielo, basta! ― dice finalmente.","NO"
"Rossi_Adolfo-Naccociu-1889","Rossi Adolfo","Naccociu","1889","― Vi ringrazio di tanta premura, ma voi mi guardate e mi parlate come se fossi il rappresentante di un popolo quasi sconosciuto. Non mi meraviglio. della Minnie, compatisco la madre, ma voi, young man, dovreste conoscere un po’ meglio l’Italia e gl’Italiani.","NO"
"Rossi_Adolfo-Naccociu-1889","Rossi Adolfo","Naccociu","1889","Guardate, io mangio rarissime volte maccaroni, non canto nè suono strumento alcuno e non portai mai coltello in tasca. ― Oh! io leggo l’Herald tutti i giorni ― risponde il figlio un po’ piccato.","NO"
"Rossi_Adolfo-Naccociu-1889","Rossi Adolfo","Naccociu","1889","― Sono informato della politica italiana, dei fatti vostri e trovo sovente degli esempi di sangue caldo. Però voi altri siete discendenti di un grande popolo e quando incontro per le strade i suonatori d’organo e gli stracciaiuoli del vostro paese, penso: Pare impossibile eppure costoro hanno nelle vene il sangue degli antichi romani, dei conquistatori del mondo. ― Avete ragione è inutile che io mi sfiati.","NO"
"Rossi_Adolfo-Naccociu-1889","Rossi Adolfo","Naccociu","1889","Voi altri, gente pratica d’affari, non v’interessate dello stato attuale dell’Europa. Generalmente vedete che in Nuova York gl’italiani poveri vanno ad abitare nei tenement houses dei Cinque Punti, dove nascono delle baruffe sanguinose quasi ogni domenica; notate che tutti quelli che girano cogli organetti o col sacco degli stracci sono italiani; sapete che da noi fa caldo, che ci sono l’Etna e il Vesuvio, e basta. Certo, senza studiare e senza viaggiare, non potete farvi di noi una opinione migliore di quella che avete.","YES"
"Rossi_Adolfo-Naccociu-1889","Rossi Adolfo","Naccociu","1889","Due sere dopo il giovane italiano legge i giornali della sera nella sua stanza. La padrona ― che è vedova e in su i quarant’anni, ma ben conservata e con delle velleità conquistatrici ― picchia. ― Desiderate che la serva venga ad accendere il fuoco nel caminetto?","NO"
"Rossi_Adolfo-Naccociu-1889","Rossi Adolfo","Naccociu","1889","― No, grazie, fa caldo abbastanza. ― [Guardando una fotografia di donna sul tavolino e battendo famigliarmente una mano sulla spalla del giovane.] Il ritratto di qualche amante, eh!","NO"
"Rossi_Adolfo-Naccociu-1889","Rossi Adolfo","Naccociu","1889","Come dovete amare ardentemente voi altri italiani! Ma siete tutti quanti così violenti nelle vostre passioni e gelosissimi delle donne? ― Dicesi.","NO"
"Rossi_Adolfo-Naccociu-1889","Rossi Adolfo","Naccociu","1889","― Vi basta un becco di gas, in questa stanza? ― È sufficiente. ― Fu introdotto ancora il gas in Italia?","NO"
"Rossi_Adolfo-Naccociu-1889","Rossi Adolfo","Naccociu","1889","― Sicuro. ― E avete anche delle ferrovie? ― Abbastanza.","NO"
"Rossi_Adolfo-Naccociu-1889","Rossi Adolfo","Naccociu","1889","― Non però il telefono nè la luce elettrica. ― Chi ve lo disse? C’è anche il telefono e la luce elettrica.","NO"
"Rossi_Adolfo-Naccociu-1889","Rossi Adolfo","Naccociu","1889","― Possibile! Dopo una pausa: ― Se fossi una giovane da marito [con civetteria] mi piacerebbe essere amata da un italiano, da un italiano civilizzato come voi, intendiamoci bene; ma nello stesso tempo avrei paura.","NO"
"Rossi_Adolfo-Naccociu-1889","Rossi Adolfo","Naccociu","1889","― Allora siete persuasa che noi italiani civilizzati sappiamo amare meglio degli americani. ― [Abbassando leziosamente gli occhi] Lo suppongo. Il giovane scoppia in una risata e contraccambia il mellifluo goodnight della padrona.","NO"
"Rossi_Adolfo-Naccociu-1889","Rossi Adolfo","Naccociu","1889","In tal modo la maggioranza degli Americani conversa tutti i giorni coi figli della Sunny Italy. Se essi ne sentono due o tre, in teatro, per istrada, in omnibus, parlare la lingua del sì, si chiedono fra loro: Discorrono in francese o in ispagnuolo questi stranieri? Non sanno distinguere l’una dall’altra le lingue latine e non passa loro neppur per la testa che le persone ben vestite, che odono conversare in lingua forestiera, possano essere italiani.","YES"
"Rossi_Adolfo-Naccociu-1889","Rossi Adolfo","Naccociu","1889","XI. Continuano gli studî; Nuova York di notte Nella parte bassa della città di Nuova York, la grande strada del commercio al minuto, la più curiosa, caratteristica e popolata è Bowery.","NO"
"Rossi_Adolfo-Naccociu-1889","Rossi Adolfo","Naccociu","1889","Bowery è una doppia fila di botteghe e di bar-rooms; i marciapiedi sono ingombri di mercanzie e d’insegne; sulla strada, abbasso c’è un formicolio assordante di carri e di cavalli, di sopra, s’inseguono i treni della Elevated R. R. Polvere o fango, folla e baccano dì e notte. Di notte Bowery offre uno spettacolo ancora più bizzarro del giorno; è tutta illuminata a luce elettrica e la gente che la percorre dal teatro Thalia al Cooper Institute non è quella affaccendata delle ore diurne; sono operai ed emigranti da poco sbarcati che escono per divertimento a guardare le vetrine risplendenti e piene di roba d’ogni genere; che entrano nei musei di curiosità da dieci soldi dove si sentono suonare musiche rumorosissime; che vanno nei teatri e nei gardens.","NO"
"Rossi_Adolfo-Naccociu-1889","Rossi Adolfo","Naccociu","1889","Bowery è un immenso caleidoscopio umano nel quale si muovono individui d’ogni razza e d’ogni nazione. Fermandosi in una cantonata qualunque e tendendo l’orecchio, par di trovarsi sopra uno scalino della torre di Babele; s’odono le lingue e i dialetti di tutte e cinque le parti del mondo. S’intendono per esempio le voci nasali degli ebrei tedeschi che con una scatola in mano offrono fazzoletti da naso a cinque soldi l’uno o bottoni da camicia a sei per cinque soldi; passano due calabresi con un sacco di carta raccattata in ispalla, che combinano per il giorno successivo un giro d’esplorazione in qualche nuovo quartiere ricco di barili; quattro chinesi miagolano chissà che cosa, ragionano forse sopra la quantità di soda che occorre per lavare una mastella di camicie senza usare il sapone; un giovane lustrascarpe salernitano grida shine, boss; cinque o sei contadini prussiani camminando col naso all’aria come quando s’aspetta uno starnuto, abbarbagliati dalla luce di tante lampade e assordati dallo strano rumore, guardando i treni della ferrovia pensile, prorompono in esclamazioni di maraviglia, fanno i loro commenti ed escono di tanto in tanto in ja, ja, sonori; una sudicia donna irlandese dagli occhi lustri, incontrata una compagna dal naso paonazzo, la invita a pagarle un bicchiere di whiskey in una bar vicina; tre giovani loafers americani parlano con espressioni sguaiate delle ragazze che cantano nel Pacific Garden; un marinaio inglese mostra ad un compagno che magnifico paio di scarpe comprò per un dollaro e mezzo; uno spagnuolo racconta ad un francese che al tal numero c’è una bottega sotterranea nella quale alcuni siciliani fanno magnificamente la barba per soli cinque soldi; uno svedese descrive ad una paffuta e bionda fanciulla danese le bellezze dell’Atlantic Garden, mentre alcuni negri ridono rumorosamente dei lazzi uditi dai minstrels del Windsor Theatre.","NO"
"Rossi_Adolfo-Naccociu-1889","Rossi Adolfo","Naccociu","1889","Dei gardens ve n’ha parecchi in Bowery e di genere diverso. Vi sono birrerie provviste di tavolini e di un suonatore di piano, dove la birra è servita da donne, e gran saloni dove si va non solo per bere, ma per sentire anche una discreta orchestra e dove un operaio può condurre la moglie o l’amante senza assistere a scene indecenti. Fra questi ultimi, il più vasto, il più frequentato in Bowery è l’Atlantic Garden, il ritrovo dei tedeschi di down town.","NO"
"Rossi_Adolfo-Naccociu-1889","Rossi Adolfo","Naccociu","1889","È un’ampia sala bene illuminata, capace di alcune migliaia di persone, le quali ogni sera, in mezzo a una nube di fumo ingoiano centinaia e centinaia di barili di birra. Nel mezzo, presso la parte sinistra, sorge una piattaforma dove un’orchestra femminile suona dalle otto fin dopo mezza notte i pezzi più popolari della musica tedesca. Negli intermezzi una banda di tirolesi, metà uomini e metà donne, vestiti del loro costume pittoresco, cantano arie nazionali e ballano alla moda del loro paese.","NO"
"Rossi_Adolfo-Naccociu-1889","Rossi Adolfo","Naccociu","1889","Sono le 9. Tanto abbasso che nella galleria superiore non si trova più una sedia vuota; parecchi stanno in piedi. Non è molto difficile indovinare alla prima occhiata la condizione sociale di quella folla.","NO"
"Rossi_Adolfo-Naccociu-1889","Rossi Adolfo","Naccociu","1889","La maggior parte sono operai e serve, dalle mani rosse, larghe, callose. I tipi sono innumerevoli: esaminiamone qualcheduno, a caso, fra i mille. Una ragazza vigorosa, dalle forme ampiamente sviluppate, campione di forza e di salute tedesca, sui ventisei anni, siede accanto ad un giovinotto pure tedesco, pallido e malaticcio, che probabilmente lavora in qualche mestiere micidiale.","NO"
"Rossi_Adolfo-Naccociu-1889","Rossi Adolfo","Naccociu","1889","Si vede subito che egli maneggia del mercurio e degli acidi, mentre essa dimostra chiaramente di vivere fra le scope, i piatti e le casseruole. La faccia di lei è grassa e rotonda, senz’altra espressione che quella dell’indifferenza. Egli pare che comprenda a stento di poter divertirsi liberamente tutta la serata.","NO"
"Rossi_Adolfo-Naccociu-1889","Rossi Adolfo","Naccociu","1889","Vuotano i bicchieri con un’aria di disinvoltura premeditata, la quale indica che l’escursione era decisa da lungo tempo, e danno gli ordini al cameriere con un tuono da dimostrare che apprezzano il privilegio di potere una volta comandare. Si scambiano poche parole. Sono fratelli, amici, amanti?","NO"
"Rossi_Adolfo-Naccociu-1889","Rossi Adolfo","Naccociu","1889","Chi lo sa! Dai loro occhi si vede che assaporano tranquillamente la birra e la musica; nient’altro. Ad un tavolo vicino invece un pezzo di marcantonia svizzera o bavarese, con delle profonde fossette sulle guancie, prende la mano del flemmatico suo compagno e gli mormora: Mein Schatz!","YES"
"Rossi_Adolfo-Naccociu-1889","Rossi Adolfo","Naccociu","1889","Egli diventa tutto rosso e per celare la commozione ordina due schooners. La folla continua ad affluire. Marinai, fuochisti, commercianti al minuto, operai vestiti da festa, gente delle campagne circostanti, giardinieri della Long Island, serve, immigranti, entrano e cercano di sedersi.","NO"
"Rossi_Adolfo-Naccociu-1889","Rossi Adolfo","Naccociu","1889","La birra scorre a fiumi; i venditori di pretzels e di paste passano da un tavolo all’altro; le fioraie fanno buoni affari. Due giovani allegri, forse artisti, pittori, si fan servire delle salsiccie. ― Sai tu, dice uno, quando s’incominciarono a fabbricare le salsiccie?","NO"
"Rossi_Adolfo-Naccociu-1889","Rossi Adolfo","Naccociu","1889","― Chi lo può dire? risponde l’altro. ― L’origine loro si deve perdere nella notte dei tempi.","NO"
"Rossi_Adolfo-Naccociu-1889","Rossi Adolfo","Naccociu","1889","― Io ci scommetto, ripiglia il primo colla bocca piena, ― che le prime salsiccie furono fatte colla carne dei vecchi animali usciti dall’arca di Noè. ― E fu dopo averne fatta una scorpacciata, che Noè prese la sua sbornia famosa! Nominai i musei di curiosità.","NO"
"Rossi_Adolfo-Naccociu-1889","Rossi Adolfo","Naccociu","1889","Ve ne sono in Bowery quattro o cinque colle facciate coperte da grandi cartelloni, con rumorose orchestre all’ultimo piano. Si somigliano tutti. Alla sera la gente si ferma e legge alla luce delle lampade elettriche che in uno è visibile una ragazza di quattordici anni la quale pesa 485 libbre e misura intorno al petto 81 pollici; che in un altro vi sono due giganti zulù genuini, con le braccia della grossezza di 36 pollici; che in un terzo si può ammirare l’uomo scheletro, la donna tatuata, la giovane albina, la signora colla barba, il ragazzo nero con grandi macchie bianche su tutto il corpo, ecc.","NO"
"Rossi_Adolfo-Naccociu-1889","Rossi Adolfo","Naccociu","1889","Una sera con tre amici visitai una di queste esposizioni popolari di meraviglie, ed entrai precisamente nel New York Museum al 210 Bowery. Sulla porta c’era scritto: “Il più grande museo della terra.” Trovammo in una sala al secondo piano i soggetti seduti sulle loro poltrone intorno al muro. La signora barbuta era evidentemente un pezzo d’uomo con tanto di barba, vestito da donna; i zulù ciccavano tabacco e parlavano inglese come americani o irlandesi; l’uomo scheletro sembrava molto più magro di quanto lo fosse realmente, perchè indossava una stretta maglia nera.","NO"
"Rossi_Adolfo-Naccociu-1889","Rossi Adolfo","Naccociu","1889","Di donne grasse ce n’erano due, una bianca e una nera, brutte, goffe, ansanti sotto il peso di tutti i loro chilogrammi di carne floscia. Uno degli spettatori, che vedeva certo per la prima volta il museo, si accostò alla donna grassa bianca, accompagnato da un cicerone. ― Vedete?","NO"
"Rossi_Adolfo-Naccociu-1889","Rossi Adolfo","Naccociu","1889","― gli disse il cicerone ― questa qui è Miss Blanche Gray, la ragazza più pingue del mondo. Pesa 485 libbre. Essa non compì ancora 15 anni.","NO"
"Rossi_Adolfo-Naccociu-1889","Rossi Adolfo","Naccociu","1889","La grassa ne aveva per lo meno trentacinque. Il visitatore stupefatto le si accostò e le chiese. ― Ma come faceste a diventare così?","NO"
"Rossi_Adolfo-Naccociu-1889","Rossi Adolfo","Naccociu","1889","― Eh, è un segreto del mestiere. Un uomo nudo, con la pelle del corpo coperta da capo a piedi di strani disegni violacei, camminava per la sala. ― Come va?","NO"
"Rossi_Adolfo-Naccociu-1889","Rossi Adolfo","Naccociu","1889","― gli chiedemmo. ― Non c’è male, ― rispose coll’accento della più intima famigliarità, come se ci conoscesse da vent’anni, e continuò: ― Son qui che m’allontano dalla donna grassa. Guardate che occhi mi fa.","NO"
"Rossi_Adolfo-Naccociu-1889","Rossi Adolfo","Naccociu","1889","S’è innamorata di me, ma io non voglio saperne; se fosse uno scheletro, sarebbe differente. Oggi gli scheletri sono l’unico genere di curiosità raro e ben pagato. Ma guardate come mi segue colla coda dell’occhio, quella balena.","YES"
"Rossi_Adolfo-Naccociu-1889","Rossi Adolfo","Naccociu","1889","Tutto il santo giorno invece di occuparsi della vendita delle sue fotografie, non fa che sospirare. Ma non sono così merlo io! Maritandomi con lei farei un brutto affare.","YES"
"Rossi_Adolfo-Naccociu-1889","Rossi Adolfo","Naccociu","1889","Dopo le inondazioni nell’ovest se ne trovano a bizzeffe delle donne grasse sul mercato. Esse non valgono più di dieci dollari alla settimana. Ah!","YES"
"Rossi_Adolfo-Naccociu-1889","Rossi Adolfo","Naccociu","1889","fece bene il capitano Costantinus a ritirarsi. Lui guadagnò più di duecentomila dollari. Il Barnum lo pagò fino a 500 scudi alla settimana.","NO"
"Rossi_Adolfo-Naccociu-1889","Rossi Adolfo","Naccociu","1889","Però io ritengo di essere tatuato mille volte più artisticamente di lui, malgrado le nove lingue che egli parlava correntemente. Mentre ascoltavamo queste confidenze ci si accostò un uomo di mezza età, con un bastoncino in mano, e ci pregò di seguirlo per spiegarci i pregi delle curiosità esposte. ― Questa signora ― disse additandoci una donnetta sottile sottile, colle sopracciglia e coi capelli quasi affatto bianchi, ― è una albina autentica.","NO"
"Rossi_Adolfo-Naccociu-1889","Rossi Adolfo","Naccociu","1889","― Con la soda ― notò uno di noi, ― riescono a imbiancare i capelli biondi assai bene. Ma come è magra costei! Se l’innamorata del tatuato discende dalle sette vacche grasse del Faraone, costei proviene direttamente dalle magre.","NO"
"Rossi_Adolfo-Naccociu-1889","Rossi Adolfo","Naccociu","1889","Il cicerone del museo continuava a discorrere con enfasi; era un po’ ubbriaco e tirava innanzi a snocciolar le sue spiegazioni senza badare alle nostre interruzioni. Giunto in fondo alla sala ci condusse presso una porta sulla quale era scritto office, l’aperse e c’invitò ad entrare. Era un camerino capace di otto persone appena, colle pareti coperte d’incisioni rappresentanti crani di forme diverse.","NO"
"Rossi_Adolfo-Naccociu-1889","Rossi Adolfo","Naccociu","1889","Contemporaneamente a noi entrarono due americani che sembravano anch’essi semplici visitatori. ― Io sono ― disse il cicerone chiudendo la porta ― un professore di frenologia, e voglio dare a voi, intelligenti gentlemen, un saggio de miei studi. Prese in mano un cranio e seguitò:","NO"
"Rossi_Adolfo-Naccociu-1889","Rossi Adolfo","Naccociu","1889","― Questo, o signori, è il teschio del celebre pirata Tamary. II pirata del celebre teschio Tamary, o signori, voglio dire il teschio del celebre pirata Tamary, è quello che avete l’onore di vedere. Questo, teschio, o signori, voglio dire questo pirata, morì nel 1783.","NO"
"Rossi_Adolfo-Naccociu-1889","Rossi Adolfo","Naccociu","1889","E vedendo che si rideva della confusione che faceva, inwhiskyato com’era, esclamò scandalizzato: ― Attenti, signori, attenti senza interrompermi poichè io sono di una costituzione nervosa delicatissima; il menomo rumore mi turba mi sconvolge e mi fa perdere il filo del discorso; m’impedisce di ottenere quei risultati antropomosillacirconspettacomici che sono indispensabili per il mio sentimento antimorfotalonissicabile. Si asciugò il sudore e proseguì:","NO"
"Rossi_Adolfo-Naccociu-1889","Rossi Adolfo","Naccociu","1889","― Voi vedete, o signori, in questo famoso pirata, teschio di Tamary, quale strana conformazione ha il bump sillabomitico. Ciò indica la preponderanza della natura animale, per la ragione che il bump sillabomitico è un segno di preponderanza della conformazione dell’indiomatico superficiale cerebro-spinale. Quel povero teschio ci muoveva a pietà.","NO"
"Rossi_Adolfo-Naccociu-1889","Rossi Adolfo","Naccociu","1889","― Sì, o signori, e qui ognuno può vedere che il pseudonimofisicosintetico è sviluppato in modo più asproemetico che antropofago e che la direzione del mediccargomentativo tende verso il nervo superandomisericordioso. Poichè è chiaro che la preponderanza dell’intellettuale è minore della preponderanza animale; vale a dire, o signori che la preponderanza animale supera la preponderanza intellettuale. Depose il teschio e seguitò:","NO"
"Rossi_Adolfo-Naccociu-1889","Rossi Adolfo","Naccociu","1889","― Nello stesso modo che io lessi a chiare note le linee di quel teschio, posso esaminare i crani vostri, o signori, e dirvi le vostre attitudini, le vostre tendenze, i vizi vostri e le vostre virtù. Avanti! Uno degli americani entrati con noi, sedette sopra una sedia presso il frenologo e si levò il cappello.","NO"
"Rossi_Adolfo-Naccociu-1889","Rossi Adolfo","Naccociu","1889","Il “professore” gli tastò il capo dalle tempia alla nuca e gli snocciolò una pappolata. ― Voi, disse fra le altre cose, avete una straordinaria disposizione per la matematica. ― Sono un macchinista!","NO"
"Rossi_Adolfo-Naccociu-1889","Rossi Adolfo","Naccociu","1889","― interruppe l’uomo seduto. ― Siete nato apposta per dedicarvi alla meccanica. Ma amate anche molto le donne e i liquori e io vi consiglio di moderare queste due passioni.","NO"
"Rossi_Adolfo-Naccociu-1889","Rossi Adolfo","Naccociu","1889","Poi volle esaminare anche noi e sentenziò che eravamo tutti provvisti di belle doti, ci adulò e ci unse ben bene. Finito che ebbe, prese un librone appoggiato al muro e c’informò che, consultato, risponderebbe a qualunque domanda frenofisiologica che ci piacesse indirizzargli. Rimosso il libro, ci brillò dinanzi agli occhi un cartello appiccato al muro e che fino allora era rimasto nascosto sotto il volume.","NO"
"Rossi_Adolfo-Naccociu-1889","Rossi Adolfo","Naccociu","1889","Su quella tabella stava scritto: “per ogni consulto dollari 2; per ulteriori interrogazioni dollari 3.” ― Quanto vi dobbiamo? ― chiesero i due americani.","NO"
"Rossi_Adolfo-Naccociu-1889","Rossi Adolfo","Naccociu","1889","― Due dollari per ciascuno come vedete scritto là, ― rispose chinandosi il frenologo. I due, niente affatto sorpresi, estrassero i portafogli e pagarono i quattro scudi. Noi ci guardavamo in faccia.","NO"
"Rossi_Adolfo-Naccociu-1889","Rossi Adolfo","Naccociu","1889","Sentendo tutte quelle chiacchiere ci eravamo immaginati fin da principio che bisognava poi dare qualche soldo al ciarlatano e sospettavamo che i due americani fossero due compari; ma non ci figuravamo che si tentasse di estorcerci poi otto dollari. E non eravamo niente affatto disposti a pagarli. Il professore ci sbirciò, come per dire: se non desiderate altro, fuori i denari.","YES"
"Rossi_Adolfo-Naccociu-1889","Rossi Adolfo","Naccociu","1889","Allora uno di noi, nato in Nuova York e che parlava inglese meglio forse del frenologo, disse con la massima calma: ― Il tiro era benissimo apparecchiato, ma vi manca una circostanza essenziale per poterlo finire secondo i vostri desideri. Noi non siamo stranieri, viaggiatori, soggetti pelabili, come speraste udendoci parlare una lingua forestiera.","NO"
"Rossi_Adolfo-Naccociu-1889","Rossi Adolfo","Naccociu","1889","Il professore che non sembrava più ubbriaco, sorpreso e stizzito mostrò dei segni di rabbia e d’impazienza. ― Calma ― continuò quello di noi che aveva parlato prima ― e ascoltateci bene. Quando entrammo nel museo, voi, senza esserne pregato ci voleste fare da cicerone.","NO"
"Rossi_Adolfo-Naccociu-1889","Rossi Adolfo","Naccociu","1889","Giunto dinanzi a questa porta c’invitaste a seguirvi, senza dirci che avremmo dovuto pagare extra le vostre spiegazioni. È vero? Poi parlaste e scopriste il cartello sol tanto quando avete finito.","NO"
"Rossi_Adolfo-Naccociu-1889","Rossi Adolfo","Naccociu","1889","È vero? ― Ma potevate supporre che io mi sfiatassi tanto per niente? Voi siete gentiluomini.","NO"
"Rossi_Adolfo-Naccociu-1889","Rossi Adolfo","Naccociu","1889","Vedeste che questi altri due pagarono senza osservazione. Lasciamo stare quei signori, padronissimi di darvene magari venti degli scudi. Noi non paghiamo i due dollari che esigete.","YES"
"Rossi_Adolfo-Naccociu-1889","Rossi Adolfo","Naccociu","1889","Il frenologo ebbe un lampo negli occhi e si guardò intorno; vide che lui coi due soci erano tre, che noi eravamo quattro, giovani e robusti. ― Almeno, disse dopo inutili discorsi, mi darete un dollaro per ciascheduno. ― È troppo: venticinque soldi a testa, uno scudo in quattro, crediamo sia sufficiente.","NO"
"Rossi_Adolfo-Naccociu-1889","Rossi Adolfo","Naccociu","1889","Consultò collo sguardo i compari; essi rimanevano impassibili. Si convinse che eravamo capaci, se insisteva, di chiamar la polizia per denunziar la frode e accettò lo scudo. Uscimmo facendo le grasse risate e pensando quanti disgraziati rimarranno vittime, oltre che dei borsaioli, di simili tranelli nei musei di Bowery.","NO"
"Rossi_Adolfo-Naccociu-1889","Rossi Adolfo","Naccociu","1889","Quando la sera ― direbbe uno che voglia esercitarsi nel bello scrivere ― quando la sera dispiega su Nuova York tutte le dolcezze dell’infinito; quando, svanito il crepuscolo, si avvicina la notte, l’amica di tutti quelli che abbisognano d’un mantello d’ombra, dagli oscuri tenement houses della parte bassa di Nuova York e anche da case più pulite dell’alta, sbuca fuori un esercito di donne d’ogni età, di figure che non si vedono di giorno, le quali vanno alla caccia dell’uomo. Eccettuati pochi quartieri se ne incontrano sempre dovunque, in qualunque ora notturna: di queste sciagurate che nel mondo del vizio sono come i poveri merciaioli ambulanti in quello del commercio; si trovano fanciulle tredicenni e megere in sulla cinquantina; vittime della fame e vittime dell’ignoranza; ragazze che si prostituiscono per mantenere i genitori e demoni ninfomaniaci; fanciulle vergognose che soffrono scendendo la triste via in cui sono cadute, e donne immonde e sfacciatissime che vi chiamano “ehi, vieni con me” coll’indifferenza con cui direbbero: “Buona sera, amico.” La caccia all’uomo si esercita in istrada, in birrerie sui generis e nelle così dette accademie di ballo. In Nuova York vi sono delle vie che non si possono attraversare senza essere afferrati per le braccia, per le falde dell’abito, da fanciulle imbellettate; ma di là, naturalmente, passa chi vuol passare.","NO"
"Rossi_Adolfo-Naccociu-1889","Rossi Adolfo","Naccociu","1889","Nelle strade più frequentate, come in certi tratti di Broadway, di Sixth Ave., e della Fourteenth Street, la caccia, sebbene meno aperta, è attivissima egualmente: non s’invita ad alta voce, ma si sorride e si strizzano gli occhi. Lo sciame di tali cavallette notturne è innumerevole e non c’è da meravigliarsene, in una città grande come codesta e porto di mare. La polizia se ne incarica assai poco.","NO"
"Rossi_Adolfo-Naccociu-1889","Rossi Adolfo","Naccociu","1889","In alcuni quartieri lo scandalo non potrebbe essere maggiore, ma non vi abitano famiglie oneste e la gente ammodo può benissimo evitarli. Le autorità degli Stati Uniti non esercitano sulla prostituzione il controllo che v’è in Italia e in altri paesi d’Europa e bisogna convenire che fanno bene, perchè la donna è più libera, può ritirarsi quando lo vuole dal fango e non succede quello che giustamente si deplora da noi, che una volta registrate nei libri infami, le sventurate sono schiave per sempre, senza speranza di riscatto. Tutto ciò, mutato il nome, potrebbe applicarsi a qualunque grande città: quello che distingue le donne americane cadute, dalle europee, e specialmente dalle francesi, si è che sono meno corrotte e anche nella più profonda abbiezione, conservano una certa fierezza di cui nel vecchio continente non si ha idea.","NO"
"Rossi_Adolfo-Naccociu-1889","Rossi Adolfo","Naccociu","1889","Nei bassi fondi della società femminile, americana, sono affatto sconosciute quelle turpitudini, quelle raffinatezze di libertinaggio, che secondo la leggenda biblica attirarono l’ira celeste sopra Sodoma e Gomorra e resero tristamente famosa la babilonia parigina. Inoltre le americane che vivono della propria ignominia sanno conservare per le strade e nei ritrovi in cui si recano un’aria seria e tranquilla, un contegno apparentemente rispettabile, che non si sa fingere al di qua dell’Atlantico, dove quelle che si son date al vizio si fanno notare in pubblico per la sfacciataggine degli abbigliamenti e del portamento. In compenso in America si pelano meglio i merli e si spoglia la gente in mille svariatissime maniere, tanto nel ceto operaio come in quello ricco.","NO"
"Rossi_Adolfo-Naccociu-1889","Rossi Adolfo","Naccociu","1889","Due esempi basteranno a dare un’idea della moltiplicità dei mezzi in uso. Un giovane operaio, scapolo, ben vestito e di buon umore, che dopo aver finita la sua settimana di lavoro vuol divertirsi un po’ incontra una ragazza che gli piace e che lo segue senza farsi molto pregare. La coppia improvvisata beve, mangia delle ostriche, passa allegramente la sera insieme.","NO"
"Rossi_Adolfo-Naccociu-1889","Rossi Adolfo","Naccociu","1889","Ad una cert’ora il giovane si sveglia nella stanza presa a pigione; ha la testa pesante e la bocca cattiva; si guarda intorno e si vede solo; s’alza per sapere che ora sia, ma non trova più l’orologio nel gilet, e scopre che insieme con la ragazza e con l’orologio sparì anche il suo portafoglio. Che fare? Vestirsi e andarsene.","YES"
"Rossi_Adolfo-Naccociu-1889","Rossi Adolfo","Naccociu","1889","Denunziando il fatto alla polizia, difficilmente la ladra si ritroverebbe e la pubblicità dell’avventura gli farebbe poco onore. Se è un furbo, l’operaio ringrazia anzi la sua buona stella di non essere stato abbandonato colla sola camicia indosso, come già accadde a più d’uno. Passando dalle basse alle alte sfere, ecco un esempio storico.","YES"
"Rossi_Adolfo-Naccociu-1889","Rossi Adolfo","Naccociu","1889","Vive in Nuova York una donna sulla quarantina, bionda, bella come Venere e formosa come Giunone, elegantissima e molto conosciuta in Fifth Ave. Costei sta per maritarsi per la quinta volta, con un signore di settant’anni, senza famiglia, ricco di un milione di dollari. Anche gli altri quattro matrimoni li conchiuse con uomini attempati, dopo averli fatti innamorare perdutamente di lei.","NO"
"Rossi_Adolfo-Naccociu-1889","Rossi Adolfo","Naccociu","1889","Ciascuno di essi prima di morire fece testamento lasciandole ogni cosa e diseredando i parenti. Quando pigliò marito per la prima volta questa donna non portò in dote che la sua bellezza e un passato ignoto; oggi è ricca di quattro milioni di dollari e non è contenta ancora. Cleopatra, l’ardente egiziana che non ebbe rivali nell’arte d’inebbriare i mortali, dicea allo schiavo: “Un’ora di felicità e la morte.” La fredda e bionda incantatrice di Fifth Avenue dice invece alle sue vittime: “Pochi mesi di matrimonio e il testamento.” In che modo riesce a fare impazzire d’amore i vecchi milionari, a farli spasimare per lei finchè dimentichi della loro canizie e perfino dei figli le sacrificano sostanze e vita?","NO"
"Rossi_Adolfo-Naccociu-1889","Rossi Adolfo","Naccociu","1889","È il suo segreto. Invano gli spogliati parenti dei defunti mariti le intentarono liti; coi suoi milioni ella vinse. Da uno dei processi però trapelarono alcuni degli artifizi da essa usati nella sua caccia ai mariti decrepiti e milionari.","NO"
"Rossi_Adolfo-Naccociu-1889","Rossi Adolfo","Naccociu","1889","Risultò, per esempio, che adocchiatone uno, ella frequentava le chiese e i teatri dov’egli andava; che letto una mattina nei giornali come l’uomo pigliato di mira partiva all’indomani sul tal vapore per un viaggio di piacere in Europa, essa aveva subito preso un posto di prima classe a bordo del medesimo bastimento; che durante la traversata era divenuta sua amica e da quel momento il disgraziato fu perduto, come un topo fra le unghie d’una gatta. Il Central Park di Nuova York è come un’oasi dove vanno a respirare un po’ d’aria pura coloro che vivono in mezzo ai sassi, alla polvere, al fumo, al baccano della Metropoli. Tutte le sere quando il cielo è sereno e l’aria tiepida, e alla domenica specialmente, il Central Park è il grande amico, il ritrovo allegro dei ricchi e dei poveri.","NO"
"Rossi_Adolfo-Naccociu-1889","Rossi Adolfo","Naccociu","1889","I primi vi corrono in carrozza, gli altri ci vanno a piedi, magari con le scarpe bucate; e man mano che la bella stagione s’avanza, il concorso aumenta. Anche se non se ne ha molta voglia, una passeggiata nel Park fa bene, perchè là tutti sono allegri, tutti ridono, ciarlano forte, corrono; e poi s’incontrano i ragazzi a centinaia che spandono dovunque le loro grida gaie ed argentine. Nelle notti di maggio, quando gli alberi e i prati sono in fiore, quando l’atmosfera è profumata, lungo i viali del Park, dai quali non si vede che a frammenti il cielo azzurro attraverso il fogliame, si respira un’aria voluttuosa ed innamorata.","NO"
"Rossi_Adolfo-Naccociu-1889","Rossi Adolfo","Naccociu","1889","Il Park allora è un nido verde, è il paradiso dei giovani amanti, l’Eden delle serve, a cui le padrone concedono qualche ora di libertà, la terra promessa delle cameriere e delle ragazze di negozio. In quelle sere beate la luna dall’alto dei cieli contempla molte cose. ― Ah, i miei stivaletti nuovi ― grida una fanciulla dando la mano al fidanzato e scendendo lungo un viale rammollito dalla pioggia ― in che stato sono ridotti!","YES"
"Rossi_Adolfo-Naccociu-1889","Rossi Adolfo","Naccociu","1889","― Un altro bacio, sussurra il giovine. ― Basta così, ora. ― Oh, vedi là quella panchina, com’è solitaria e protetta dalle frasche.","NO"
"Rossi_Adolfo-Naccociu-1889","Rossi Adolfo","Naccociu","1889","Ci sediamo? ― No. ― Sì.","NO"
"Rossi_Adolfo-Naccociu-1889","Rossi Adolfo","Naccociu","1889","La ragazza fugge e corre sull’erba malgrado la scritta che lo proibisce. ― Bagnati le calze adesso, cattiva! Vorrei che capitasse una guardia.","NO"
"Rossi_Adolfo-Naccociu-1889","Rossi Adolfo","Naccociu","1889","Durante tali notti disse, Victor Hugo, gli scrivani di notaio diventano dii. Dii che qualche volta dimenticano la loro dignità, come usavano del resto, una volta, quelli dell’Olimpo. Le guardie del Park lo sanno e vigilano.","NO"
"Rossi_Adolfo-Naccociu-1889","Rossi Adolfo","Naccociu","1889","I cartelli dicono, Keep of the grass (state fuori dall’erba) e ce ne sono tanti e dappertutto, che un giorno un tale esclamò: “Perchè alle entrate del Park non scrivono addirittura, Keep out of the Park! (state fuori del Parco! )” Il Park non è altro che un idillio nelle notti di primavera.","NO"
"Rossi_Adolfo-Naccociu-1889","Rossi Adolfo","Naccociu","1889","È così bello che ci vanno anche molti infelici stanchi della vita; e da maggio a settembre vi si suicida dentro assai più gente che dall’ottobre all’aprile. Quando pulirono l’ultima volta il grande serbatoio d’acqua, vi trovarono in fondo dei cadaveri. Di chi erano?","YES"
"Rossi_Adolfo-Naccociu-1889","Rossi Adolfo","Naccociu","1889","Di disgraziati, di giovani forestieri senza danaro e senza lavoro che vagarono nel Park digiuni e disperati e dopo s’avvicinarono alla riva, si guardarono intorno e scivolarono giù nel lago solitario per non venir più a galla. Altri s’aggirano lungo i viali tortuosi, s’allontanano dalle coppie felici assise sulle panche, s’internano in un cespuglio e si sparano un colpo di revolver nelle cervella. E avviene anche nel Parco che mentre due felici parlano di amore e si dicono “Mi amerai sempre?” c’è chi passeggia domandando a sé stesso “Cosa mangerò domani?” oppure si addormenta sui sedili perchè la notte innanzi non aveva denaro sufficiente per l’alloggio, e capita un guardiano, lo scuote e gli ricorda che è proibito dormire nel parco.","YES"
"Rossi_Adolfo-Naccociu-1889","Rossi Adolfo","Naccociu","1889","Altri infelici che si vedono nel parco centrale sono gli uomini illustri a cui si eressero monumenti, uno più brutto, goffo e pesante dell’altro. Samuele Morse, Walter Scott, Webster, Halleck, Burns, Schiller, Humboldt, Goethe, Hamilton, sembrano gente convertita in bronzo in penitenza di qualche grosso peccato, come la moglie di Lot lo fu in sale. Due sole statue, un falconiere e un cacciatore indiano e il busto di Mazzini fatto dal Turini, sono pregevoli; mediocri i monumenti del 70 Reggimento e quello di Shakespeare; orribile la fontana che s’innalza in fondo al Mall.","NO"
"Rossi_Adolfo-Naccociu-1889","Rossi Adolfo","Naccociu","1889","Degno d’esser visto è l’obelisco egiziano ― l’ago di Cleopatra ― che sorge sopra una piccola eminenza, dinanzi al Metropolitan Museum of Art, il cui trasporto (del quale Vanderbilt s’incaricò per una scommessa, credendo di non spendere più di 10,000 dollari) costò dollari centomila. È quadrangolare, pieno di geroglifici i quali narrano tre periodi della storia egiziana, dal 1900 avanti l’Era Volgare al 1600. Allorquando colla conquista d’Alessandro il Macedone la civiltà greca penetrò in Egitto, insieme a molti altri monumenti egiziani questo obelisco fu portato ad ornare la nuova città di Alessandria e là stette muto spettatore della conquista romana, delle stragi cristiane, delle invasioni degli arabi, del regno dei mammeluchi e della campagna napoleonica.","NO"
"Rossi_Adolfo-Naccociu-1889","Rossi Adolfo","Naccociu","1889","Dall’ingresso del tempio del sole, dopo avere assistito a tante vicende della sua patria, ora con una spesa di mezzo milione di franchi fu portato nel centro di una civiltà tanto diversa da quella che lo creò, fra gli alberi, a contemplare. “Delle serve gli amor sopra i sedili.” Se Barnum è il re della ciarlataneria, Nuova York è la sua capitale.","NO"
"Rossi_Adolfo-Naccociu-1889","Rossi Adolfo","Naccociu","1889","Là è dove egli sfoggia con maggior sfarzo le sue meraviglie, là dove ogni anno, regolarmente, dà una serie di spettacoloni nel vasto Madison Square Garden. Verso la fine di marzo, prima di aprire il circo alle moltitudini, egli usa fare per le strade principali della metropoli una processione, al lume delle fiaccole; la processione più strana e fantastica che si possa vedere. In quelle sere, appena comincia ad imbrunire, i buoni abitanti di Nuova York escono dalle case, si allineano presso i marciapiedi di tutte le vie, lungo le quali, secondo gli annunzi giganteschi che tappezzano le cantonate, deve passare la parade e attendono pazientemente.","NO"
"Rossi_Adolfo-Naccociu-1889","Rossi Adolfo","Naccociu","1889","Io ricorderò sempre la celebre processione che Barnum fece nel primo anno da me passato a Nuova York. Phiheas T. Barnum trovavasi ad una finestra di Broadway e rivolto uno sguardo olimpico alle turbe, disse agli amici: ― C’è buon numero di gente fuori.","NO"
"Rossi_Adolfo-Naccociu-1889","Rossi Adolfo","Naccociu","1889","Più di un milione. Ve n’ha di tutte le città circonvicine; ne vennero da Brooklyn e da Jersey City. Buon nerbo di popolo partì apposta da Bridgeport.","NO"
"Rossi_Adolfo-Naccociu-1889","Rossi Adolfo","Naccociu","1889","Forse la cifra annunziata da Barnum non era scrupolosamente esatta; ma quando mai, in vita sua, Barnum non esagerò? Appostatomi sotto un fanale elettrico, in una buona posizione, fra Union e Madison-Square, io pure aspettai. La folla cresceva ad ogni istante, composta di tutte le classi di cittadini.","YES"
"Rossi_Adolfo-Naccociu-1889","Rossi Adolfo","Naccociu","1889","Contemporaneamente alle strade si riempivano le finestre; i carri circolavano a stento; migliaia di ragazzi che pareva avessero l’argento vivo addosso, si pigliavano i posti migliori, guizzavano fra le gambe, si arrampicavano sui lampioni, sulle insegne, su ogni sporgenza. Alle 8 apparve nella parte superiore di Broadway una striscia mobile risplendente di luce rossastra e vaporosa. Era la processione che finalmente si avanzava, illuminata da migliaia di fiaccole portate a mano, da fuochi artificiali di calcio, di magnesio e di bengala che si bruciavano sopra i carri trionfali E la processione ― the tremendous show in the univers, come modestamente la chiama Barnum ― mi passò dinanzi in bellissimo ordine, impiegando più di mezz’ora.","NO"
"Rossi_Adolfo-Naccociu-1889","Rossi Adolfo","Naccociu","1889","La precedeva un’avanguardia di ragazzi, di birichini newyorkesi; marciavano poi sei policemens a cavallo come scorta d’onore; seguivano alcuni trombettieri montati su cavalli bardati; e veniva finalmente la vera parata. Erano centinaia di cavalli ammaestrati, adorni di ricche gualdrappe, cavalcati da saltimbanchi vestiti da dame e da cavalieri medioevali; jockeys d’ambo i sessi caracollanti su corridori di gran prezzo; cavallini nani e zebre; bighe romane; carri colossali con rumorose bande in cima, in costumi originalissimi; carovane di camelli bianchi e castagni; dozzine di elefanti d’ogni dimensione che portavano in groppa gente dell’Asia e dell’Africa o aggiogati sotto a carrozzoni giganteschi; zebre e vacche dell’India; gabbie piene di bestie feroci, coi domatori rinchiusi dentro, circondati di leoni, di tigri, di jene, di leopardi, di lupi, di pantere, di serpenti a sonagli. Di tanto in tanto, oltre le bande fragorose, un organo a vapore collocato sopra un carro suonava dei pezzi di musica che assordavano.","NO"
"Rossi_Adolfo-Naccociu-1889","Rossi Adolfo","Naccociu","1889","Insieme con le volute del fumo che uscivano dal camino della macchina motrice, s’innalzavano al cielo delle note che sembravano urli d’animali e boati di un mare in burrasca. Dopo le duemila tonnellate di elefanti, quel che sorprendeva maggiormente la folla era la vista dei domatori chiusi nelle gabbie insieme con le belve. Quegli uomini, vestiti di maglia d’acciaio, con uno scudiscio in mano, sedevano sopra degli sgabelletti, cogli occhi fissi sulle fiere che, turbate dalla vista di tanta gente e di tante fiaccole, s’aggiravano inquiete intorno ai ferri delle loro prigioni.","NO"
"Rossi_Adolfo-Naccociu-1889","Rossi Adolfo","Naccociu","1889","Lo sguardo di quei coraggiosi era freddo, calmo, metallico. Ne vidi uno accarezzare il collo di un leone, accovacciato a’ suoi piedi colla mansuetudine di un agnello, mentre un altro con un semplice cenno della mano, faceva rinculare in un angolo della gabbia una tigre che dava dei segui di ribellione. Se si calcola già una gran cosa l’entrata di un domatore nella gabbia delle belve per trattenervisi pochi minuti, avevano ben ragione i newyorkesi di meravigliarsi vedendo i guardiani delle fiere di Barnum percorrere parecchie miglia e starsene quattro ore insieme colle loro bestie ombrose, passando in mezzo alla folla e al baccano su carri in movimento.","NO"
"Rossi_Adolfo-Naccociu-1889","Rossi Adolfo","Naccociu","1889","XII. Mi metto a fare il giornalista e poi parto per l’Ovest Come si è detto nel principio di questo racconto, io avevo una deplorevole passione per la letteratura.","NO"
"Rossi_Adolfo-Naccociu-1889","Rossi Adolfo","Naccociu","1889","La morte di mio padre, l’impiego occupato in Italia, il viaggio in America, la dura vita del primo anno, mi avevano distolto dai libri, ma tuttavia, a tempo avanzato, mi esercitavo sempre nello scrivere. Molte sere, dopo aver lavorato tutta la giornata colle braccia, mi rinchiudevo nella mia cameretta e scribacchiavo tutte le riflessioni che mi suggerivano l’ambiente e le persone che mi circondavano in quella vita avventurosa. Erano abbozzi, schizzi incompleti, impressioni fugaci, lavori che mi mancava poi il tempo di finire; ne avevo una valigia piena.","NO"
"Rossi_Adolfo-Naccociu-1889","Rossi Adolfo","Naccociu","1889","Io scrivevo come altri fuma o passeggia, per abitudine e per distrazione insieme. Questi non erano sterili esercizi. Nel 1880 si pubblicava in Nuova York un solo giornale-bisettimanale in lingua italiana.","NO"
"Rossi_Adolfo-Naccociu-1889","Rossi Adolfo","Naccociu","1889","Verso la fine di quell’anno, mentre io ero impiegato nella città bassa, venne l’idea ad un italiano ardito e intraprendente di fondare un giornale quotidiano. In Nuova York vivono parecchie migliaia d’italiani e l’immigrazione prendeva insolite proporzioni. L’idea fu messa in pratica, ii nuovo diario cominciò ad uscire, ma il proprietario si trovò in un serio impiccio.","NO"
"Rossi_Adolfo-Naccociu-1889","Rossi Adolfo","Naccociu","1889","In Nuova York era difficilissimo avere non solo dei giornalisti italiani di professione ma della gente che sapesse scrivere correttamente la propria lingua. La redazione del nuovo periodico fu affidata da principio ad un energumeno che stampava degli articoli i quali provavano soltanto che chi li scriveva era proprio un pazzo da ospedale; passò poi nelle mani di uno che conosceva abbastanza il mestiere, ma s’indebitava fin sopra gli occhi; e rimase quindi a due o tre giovanotti di fresco arrivati, pieni di buona volontà, ma privi assolutamente della pratica necessaria. Il proprietario andò un giorno a trovare il mio principale, suo conoscente, e gli raccontò quante seccature gli recava la redazione del suo diario.","NO"
"Rossi_Adolfo-Naccociu-1889","Rossi Adolfo","Naccociu","1889","― Io ho un giovane che farebbe per lei ― rispose l’interrogato. ― Davvero? ― Sì, ha già fatto le prime prove in Italia e lo credo capace di redigere il giornale benino, con garbo.","NO"
"Rossi_Adolfo-Naccociu-1889","Rossi Adolfo","Naccociu","1889","― Allora se vuole accettare, gli offro la redazione. Gli parli lei, faccia lei. Io ero a colazione e ritornai di lì a poco.","NO"
"Rossi_Adolfo-Naccociu-1889","Rossi Adolfo","Naccociu","1889","― Una novità! mi disse il principale ― ho da offrirle un posto più adatto ai suoi gusti e alle sue inclinazioni. ― Come?","NO"
"Rossi_Adolfo-Naccociu-1889","Rossi Adolfo","Naccociu","1889","― Si tratterebbe di assumere la redazione del nuovo giornale. ― Lei scherza! ― Niente affatto.","NO"
"Rossi_Adolfo-Naccociu-1889","Rossi Adolfo","Naccociu","1889","― Io non mi sono occupato mai di politica! Scrivo come posso, ho lavorato in Italia nei periodici letterari; ma compilare un giornale quotidiano in America, è una cosa da ridere! ― No, ci rifletta e vedrà che un giovane attivo e intelligente può cavarsela.","NO"
"Rossi_Adolfo-Naccociu-1889","Rossi Adolfo","Naccociu","1889","Il giornale è di piccolo formato; due pagine intiere sono dedicate agli avvisi. Ne restano altre due. La seconda si riempie di cronaca italiana e di fatti vari tagliati dai giornali d’Italia.","NO"
"Rossi_Adolfo-Naccociu-1889","Rossi Adolfo","Naccociu","1889","Nella prima si traducono gli ultimi dispacci transatlantici, si fa un articoletto di fondo e si riassumono le novità americane. ― E ci dice niente lei! A me sembra un bel lavoro per un uomo solo; vi aggiunga la responsabilità, la mia inesperienza...","YES"
"Rossi_Adolfo-Naccociu-1889","Rossi Adolfo","Naccociu","1889","E poi sono troppo giovane. ― Sì, ma pensi che gl’italiani qui residenti non hanno poi tante esigenze; son gente che lavora e che non s’appassiona alla politica. Quando vengono informati di quanto succede di più importante in Italia e qui, s’accontentano.","YES"
"Rossi_Adolfo-Naccociu-1889","Rossi Adolfo","Naccociu","1889","― E quanto si guadagnerebbe? ― Da principio quindici dollari alla settimana, di più in seguito quando il giornale si diffonderà e pagherà le spese. ― Va bene, ma temo di non essere capace da solo.","NO"
"Rossi_Adolfo-Naccociu-1889","Rossi Adolfo","Naccociu","1889","― Eh! via, coraggio; consideri quanto vantaggio ella può trarre da questo esercizio quotidiano, dall’essere obbligato a leggere i giornali americani, tenersi al corrente delle novità e tradurre dall’inglese. ― Basta, ci penserò e ne discorreremo domani.","NO"
"Rossi_Adolfo-Naccociu-1889","Rossi Adolfo","Naccociu","1889","La proposta mi spaventa e mi lusinga nello stesso tempo. Giovane e robusto io non avevo paura del lavoro, certamente; ma col mio grasso buon senso capivo che non potevo diventare un giornalista di punto in bianco. E in quel caso non si trattava di scrivere per un giornale, ma di scrivere un giornale.","NO"
"Rossi_Adolfo-Naccociu-1889","Rossi Adolfo","Naccociu","1889","― Queste son cose che si vedono nel Nuovo Mondo soltanto ― pensai quella sera ― Oggi si fabbricano gli occhiali, domani si cinge il grembiule in un albergo e dopodomani si compila da capo a fondo un giornale! Il romanzetto della mia vita in America entra in una fase nuova. Ora ne vedrò delle belle perchè accetterò la proposta.","NO"
"Rossi_Adolfo-Naccociu-1889","Rossi Adolfo","Naccociu","1889","Sicuro che accetterò! Altrimenti perchè sarei in America? Scriverò, tradurrò dalla mattina alla sera e qualcosa ne uscirà.","YES"
"Rossi_Adolfo-Naccociu-1889","Rossi Adolfo","Naccociu","1889","― Accetto ― dissi la mattina seguente al principale. ― Bravo: oggi è sabato, stasera la presenterò al proprietario e lunedì mattina ella assumerà la redazione. Gli uffici del nuovo giornale italiano erano situati in Ann Street, dietro a quelli dell’Herald, ma non somigliavano precisamente a questi ultimi.","NO"
"Rossi_Adolfo-Naccociu-1889","Rossi Adolfo","Naccociu","1889","Consistevano in uno stanzone scuro, a tramontana, all’ultimo piano. Mobili: tre sedie in pessimo stato, due tavolini, una stufa nel mezzo e un letto senza lenzuola in un angolo. Uno di quei tavoli era destinato alla redazione e l’altro all’amministrazione.","NO"
"Rossi_Adolfo-Naccociu-1889","Rossi Adolfo","Naccociu","1889","Sul primo giaceva un volumetto di poesie amorose, composte e stampate dall’energumeno, un vocabolario italiano-inglese, una boccettina d’inchiostro che faceva anche le funzioni di calamaio, due penne, alcuni giornali vecchi e della carta di paglia da scrivere. Pareva proprio una di quelle classiche soffitte abitate dagli studenti in bolletta e descritte da Murger. Infatti non mancava neppure il tradizionale lembo di cielo, visibile attraverso i buchi dei vetri rotti.","NO"
"Rossi_Adolfo-Naccociu-1889","Rossi Adolfo","Naccociu","1889","Ma che importa l’umile origine? Per un giornale destinato a ingrandirsi e a diffondersi è anzi una gloria. L’Herald vide anch’esso la luce in una soffitta; Bennet lo scriveva sedendo sopra un barile vuoto.","YES"
"Rossi_Adolfo-Naccociu-1889","Rossi Adolfo","Naccociu","1889","Quel sabato in cui io ero in trattative per andare a scrivere il nuovo periodico, nell’ufficio del medesimo avvenivano delle scene curiose e bizzarre. È una fredda mattina dei primi di dicembre. Alle otto in punto, nel letto succitato, sotto una coperta di lana scura e spelata, si muove una massa che presenta dei contorni umani; si agita, si stira, e ne esce finalmente un uomo alto, magro, ancora giovane, ma dai capelli grigi.","NO"
"Rossi_Adolfo-Naccociu-1889","Rossi Adolfo","Naccociu","1889","È il signor Pavia, il distributore, lo speditore, l’amministratore, il segretario, il factotum del giornale in persona. In mutande e in maniche di camicia, il signor Pavia mastica alcune giaculatorie in dialetto bolognese contro il freddo, poi fa uno sforzo, salta giù dalle poco morbide piume, s’accosta al tavolo più vicino, arrotola una sigaretta, l’accende e riempie quindi la stufa di legna e carbone su cui versa del petrolio onde avviar meglio il fuoco. Ragione questa per la quale alla sera la lampada non viene mai piena.","NO"
"Rossi_Adolfo-Naccociu-1889","Rossi Adolfo","Naccociu","1889","Infila quindi risolutamente i pantaloni, accomoda la coperta sul letto e finchè l’acqua si scalda si risolve a spazzar un po’ per terra, cosa insolita e straordinaria. Lavatosi poi il viso abitudine questa pure non sempre quotidiana, perchè spesso l’acqua mancava rimette del carbone nella stufa e scende in una bottega sottostante a confortarsi lo stomaco con un caffè col latte. Lungo le scale oscure risuonava il cic-ciac delle sue ciabatte, ciabatte con le quali si recava alla posta e in Wall Street a pigliare il listino della Borsa, ciabatte che non si levava mai sotto il pretesto che gli stivali avevan troppi buchi.","NO"
"Rossi_Adolfo-Naccociu-1889","Rossi Adolfo","Naccociu","1889","E ciò era falso perchè stivali non possedeva più. Nel viso ordinariamente calmo e sereno del signor Pavia si leggeva quella mattina una certa inquietudine; s’indovinava che qualche cosa di grosso era successo nell’ufficio del suo giornale; qualche nube turbava certamente l’orizzonte della sua esistenza magra e romita. In due mesi dacchè era stato fondato, o meglio improvvisato, quel giornale aveva avuto molte peripezie; il personale di redazione s’era cambiato quattro o cinque volte; alla vigilia poi di quella mattina memorabile, i due giovani ultimamente rimasti a scrivere erano spariti in seguito a un diverbio, e non era rimasto là che il signor Pavia.","NO"
"Rossi_Adolfo-Naccociu-1889","Rossi Adolfo","Naccociu","1889","Il signor Pavia era un uomo degno di osservazione. Il viso giovane incorniciato da capelli quasi bianchi e l’insieme del vestito e delle maniere, dimostravano che egli era un uomo spostato, che da poco tempo aveva fatto un capitombolo da qualche migliore posizione sociale. Piovuto infatti n mese prima nel Nuovo Mondo in seguito a una disgrazia che l’avea ridotto al verde, egli si reputava fortunato di essersi installato in quel camerotto, investito di tutte le cariche enumerate.","NO"
"Rossi_Adolfo-Naccociu-1889","Rossi Adolfo","Naccociu","1889","Delle vecchie abitudini conservava quella di fumar delle sigarette e una vena di umorismo che manifestava dinanzi alle scene assolutamente inverosimili delle quali era attore e spettatore nel tempo stesso. Sorbito il caffè rientrò nello stanzone e rotolò una seconda sigaretta. Il degno amministratore ruminava un quesito:","NO"
"Rossi_Adolfo-Naccociu-1889","Rossi Adolfo","Naccociu","1889","“Come continuare la pubblicazione di un foglio italiano in America, in lingua italiana, senza nessuno che lo scriva, senza un giornale di Italia, senza saper tradurre una riga da quelli americani?” La situazione era precisamente in questi termini, giacchè il signor Pavia sapeva molto bene che un redattore capace non si trovava in Nuova York da un giorno all’altro, e che tuttavia il proprietario non avrebbe voluto a niun patto interrompere d’un giorno solo la pubblicazione. L’orologio della Tribune marcava le nove; vista l’inutilità di studiare l’astruso problema, Pavia sedette al tavolino e, in attesa del proprietario, aprì a caso il volumetto di poesie che col vocabolario costituiva tutta la biblioteca del nuovo giornale.","YES"
"Rossi_Adolfo-Naccociu-1889","Rossi Adolfo","Naccociu","1889","Il signor Pavia sapeva che quelle erotiche composizioni erano state stampate dal violento redattore partito un mese prima, ma non le aveva mai sfogliate. Aperto il volumetto, s’accorse subito che conteneva squarci di una fattura mai vista e che egli non poteva darsi a lettura più adatta a distrarlo dalla sua grave preoccupazione. S’era già abbandonato al piacere della declamazione ed assaporava un’ode che incominciava:","NO"
"Rossi_Adolfo-Naccociu-1889","Rossi Adolfo","Naccociu","1889","Poni la mano… e i palpiti Osserva del mio cuore. Poni la mano.... e il tremito Non l’oscillar dell’ore! Tu sentirai funereo E da sbranare il sen; Oh come sbalza e premesi Si chiude e si scompiglia; Vedi dell’angue il correre Vedi se s’arronciglia!","NO"
"Rossi_Adolfo-Naccociu-1889","Rossi Adolfo","Naccociu","1889","Per te sì al core è il battito E il riconosci almen? Il signor Pavia andava addirittura in estasi, quando entrò il proprietario che lo fece ripiombare nella dura realtà. ― Halloo Pavia.","NO"
"Rossi_Adolfo-Naccociu-1889","Rossi Adolfo","Naccociu","1889","― Buon giorno e... e così? ― E così? Vi sentireste in caso di farlo voi il giornale finchè ho trovato qualcheduno?","NO"
"Rossi_Adolfo-Naccociu-1889","Rossi Adolfo","Naccociu","1889","― [Balzando dalla sedia] Io? ― Voi, sì, siamo in America, per bacco? ― [Tenendosi i fianchi] Ma lei vuol ridere.","NO"
"Rossi_Adolfo-Naccociu-1889","Rossi Adolfo","Naccociu","1889","― Eh, che uomini! Se vi ci mettete con buona volontà, per due o tre giorni spero che ve la possiate cavare. Il signor Pavia era annichilito.","NO"
"Rossi_Adolfo-Naccociu-1889","Rossi Adolfo","Naccociu","1889","Succedevano cose inaudite, perdeva la testa. Tuttavia di lì a poco gli ritornarono gli spiriti e la verbosità. ― Ma... ecco disse se avessimo qui qualche giornale italiano, tagliando giù, lei mi capisce; ma quei pochi arrivati coll’ultima posta furono già completamente saccheggiati; di quelli americani, neppur parlarne, non ci capisco un’acca e per conseguenza...","YES"
"Rossi_Adolfo-Naccociu-1889","Rossi Adolfo","Naccociu","1889","Successero due minuti di penoso silenzio. Ma d’improvviso il signor Pavia si battè una mano sulla fronte e, colpito da una luminosa idea, esclamò: ― Ora che ci penso posso fare il giornale.","NO"
"Rossi_Adolfo-Naccociu-1889","Rossi Adolfo","Naccociu","1889","― Davvero? Bravo, perdio, non perdete tempo, io vado ad avvisare i tipografi che quando sono pronti vengano da voi per gli “originali.” E uscì tutto contento.","NO"
"Rossi_Adolfo-Naccociu-1889","Rossi Adolfo","Naccociu","1889","Allora il signor Pavia chiuse la porta e con l’aria d’un uomo alleggerito da un peso enorme, si avvicinò al suo baule. Un lampo di luce gli avea proprio rischiarata la mente; in quel baule egli ricordava d’aver delle camicie avvolte in alcuni giornali vecchi, e con dei giornali vecchi non si posson fare dei giornali nuovi? Apre immediatamente la valigia, la vuota, e trova alcuni Monitori di Bologna dell’estate precedente, insieme a due numeri della Gazzetta d’Italia.","YES"
"Rossi_Adolfo-Naccociu-1889","Rossi Adolfo","Naccociu","1889","― E poi si ha il coraggio di dubitare della divina provvidenza! ― mormorò l’eccellente signor Pavia. Così dicendo pensava che il primo elemento da pescar fuori in quei fogli vecchi era qualche cosa che somigliasse ad un articolo di fondo Incominciò a guardare i titoli delle prime colonne.","YES"
"Rossi_Adolfo-Naccociu-1889","Rossi Adolfo","Naccociu","1889","“Canalizzazione delle acque potabili” ― No. “I debiti del nostro Municipio”","NO"
"Rossi_Adolfo-Naccociu-1889","Rossi Adolfo","Naccociu","1889","― Peggio. “Connubio” ― Oh!","NO"
"Rossi_Adolfo-Naccociu-1889","Rossi Adolfo","Naccociu","1889","In quel “connubio” si parlava di partiti, di fusioni, di codini, di petrolio; e il signor Pavia, profondamente convinto che tutto il mondo è paese e che dei connubi ne devono succedere anche in America, s’affrettò a tagliare la colonna del “connubio.” Afferrò quindi la Gazzetta d’Italia, scrisse sopra una striscia di carta “Rivista estera”; v’appiccicò sotto una serie d’informazioni stantie sulla politica di Bismark verso il clero e sull’eterna questione irlandese. Capita in quel mentre il proto. ― Copia?","NO"
"Rossi_Adolfo-Naccociu-1889","Rossi Adolfo","Naccociu","1889","― Plenty [Molta!] ― risponde il signor Pavia con dignitosa calma, e gli consegna materia da riempire la prima pagina. Si dà una fregatina di mani a comincia a mettere insieme un po’ di cronaca italiana.","NO"
"Rossi_Adolfo-Naccociu-1889","Rossi Adolfo","Naccociu","1889","Niente di più facile; cambiando le date trovò delle grassazioni, dei suicidi, dei furti con rottura, più del bisogno. Non c’è una riga di cronaca, non un telegramma; ma il signor Pavia sapendo che in quei giorni non era successo niente di straordinariamente grave, si confortò: “Se riempio di cronaca italiana, so di far piacere alla maggioranza dei lettori; se qualcheduno cerca notizie locali, non trovandone, s’immaginerà che non c’è niente di nuovo. E poi questo è un giornale italiano.” Giunge il proprietario.","YES"
"Rossi_Adolfo-Naccociu-1889","Rossi Adolfo","Naccociu","1889","― Ebbene, Pavia? ― [Facendo una sigaretta.] Che cosa?","NO"
"Rossi_Adolfo-Naccociu-1889","Rossi Adolfo","Naccociu","1889","― Il giornale...? ― Eh... fatto! ― Ah, siete un gran brav’uomo!","NO"
"Rossi_Adolfo-Naccociu-1889","Rossi Adolfo","Naccociu","1889","Alle quattro di quel giorno le prove erano state già corrette e il giornale alle 5 era in macchina. Alla sera il degno signor Pavia cenò frugalmente, sì, secondo il solito, ma con l’ineffabile soddisfazione di un uomo che s’era reso benemerito alle popolazioni italiane degli Stati Uniti. Il giorno appresso, ossia la mattina del 6 decembre 1880, io cominciai a fare il giornalista.","NO"
"Rossi_Adolfo-Naccociu-1889","Rossi Adolfo","Naccociu","1889","Solo, da principio, con una tipografia cosmopolita, dovetti lavorare come un forzato, quattordici, quindici ore al giorno; ma a poco a poco il giornale migliorò, cambiò ufficio, ebbe tipografia propria e ridusse l’altro bisettimanale, a uscir quotidiano. Da quel dì la mia vita laboriosa ebbe degli episodi che sarebbero degni di nota, ma non mi dilungherò qui a parlare di quei mesi, quando correggevo le orribili prove di stampa che mi facevano compositori canadesi, spagnuoli, americani e rumeni, ignari della lingua italiana. Facciamo invece un salto e usciamo da Nuova York.","NO"
"Rossi_Adolfo-Naccociu-1889","Rossi Adolfo","Naccociu","1889","Nel luglio 1881 io ero di nuovo a spasso. Dopo essere stato parecchi mesi al giornale, quando appunto questo, diffondendosi, aveva reso migliore la mia posizione, quando io scrivevo oramai con quella facilità che si acquista solo coll’esercizio quotidiano, una bella mattina, per un piccolo diverbio avuto coi proprietari, abbandonai baracca e burattini e me ne andai. Da qualche tempo mi tormentava un desiderio: quello di visitare l’interno del paese.","NO"
"Rossi_Adolfo-Naccociu-1889","Rossi Adolfo","Naccociu","1889","― Emigrare in America ― dicevo spesso ― per fermarsi eternamente in un porto di mare, senza vedere le immense solitudini e i laghi e i monti e le meraviglie dell’interno di questo grande continente, è una cosa che non va. Sono stanco di Nuova York, di questo incessante baccano; voglio viaggiare, voglio respirare dell’aria più pura. In quel tempo si parlava molto in Nuova York dei grandi lavori ferroviari che si facevano nel Colorado, e delle domande di operai che di là giungevano.","NO"
"Rossi_Adolfo-Naccociu-1889","Rossi Adolfo","Naccociu","1889","Sedotto dalla prospettiva di un viaggio di due mila e più miglia per recarmi in quello stato quasi vergine, nelle regioni più ricche di miniere che esistano oggidì, attraversando quasi per quattro quinti l’America del Nord, io dissi: “Andrò all’Ovest a qualunque costo.” Una sera mi recai a Hoboken, entrai in un albergo, cercai un individuo e lo trovai. ― Mi han raccontato ― gli dissi ― che voi siete incaricato da una compagnia, di arruolare degli operai per condurli nel Colorado. ― Appunto.","NO"
"Rossi_Adolfo-Naccociu-1889","Rossi Adolfo","Naccociu","1889","― Per ogni cinquanta o sessanta operai ci sarà un “foreman” un “timekeeper” un interprete, qualche cosa di simile, non è vero? ― Sicuro. ― Ebbene, io sono giovane, robusto e parlo discretamente l’inglese.","NO"
"Rossi_Adolfo-Naccociu-1889","Rossi Adolfo","Naccociu","1889","Potete condurmi con voi? ― Sapete leggere, scrivere e far di conti? ― Certamente.","NO"
"Rossi_Adolfo-Naccociu-1889","Rossi Adolfo","Naccociu","1889","― Allora venite con me e vi garantisco che non guadagnerete meno di tre dollari al giorno. ― Quando si parte? ― Domani sera.","NO"
"Rossi_Adolfo-Naccociu-1889","Rossi Adolfo","Naccociu","1889","― Da che stazione? ― Dalla 33 a strada, North River. ― All right!","NO"
"Rossi_Adolfo-Naccociu-1889","Rossi Adolfo","Naccociu","1889","Misi in un paio di valigie un po’ di vestiti e di biancheria, salutai i pochi amici e la sera dopo verso gli ultimi di luglio, partii con una squadra di uomini. Eravamo sessanta, tutti italiani del nord, giovanotti la maggior parte, allegri e spensierati. Accomodatisi in due vagoni, gli operai aprirono i loro sacchi di provvigioni, cenarono con appetito, bevettero, accesero le pipe e i sigari e cominciarono ad intuonare dei canti popolari:","NO"
"Rossi_Adolfo-Naccociu-1889","Rossi Adolfo","Naccociu","1889","“Addio mia bella, addio” “Con che cor morettina tu mi lasci...” Lasciata Nuova York, il treno si avanzava lungo la riva dell’Hudson.","NO"
"Rossi_Adolfo-Naccociu-1889","Rossi Adolfo","Naccociu","1889","La notte serena mi permetteva d’intravvedere gli stupendi paesaggi che offre quella strada costruita a livello dell’acqua, lungo la sponda destra del fiume più bello dell’America, di cui gli americani vanno giustamente famosi quanto i tedeschi del Reno. Ma i miei compagni non si lasciano sedurre dalle rive pittoresche illuminate dalla luna; non guardano i graziosi villaggi sparsi lungo le chine boscose; non invidiano i “cottages” e le palazzine di villeggiatura; non ammirano le roccie e i torrenti che abbelliscono monti e colline. Ad uno ad uno s’accomodano sui sedili imbottiti, si troncano i discorsi; cessano i canti, si spengono le pipe: alle 10 i due vagoni offrivano una scena degna del lapis di Dorè.","NO"
"Rossi_Adolfo-Naccociu-1889","Rossi Adolfo","Naccociu","1889","Erano pose plastiche indescrivibili, di gente che adagiata in mille maniere, russava saporitamente; braccia penzoloni, teste rovesciate, gambe all’aria; petti scamiciati, corpi distesi sotto i sedili, con un sacco di pane per guanciale. Osservando quel quadro di uomini sani e forti, che, non curanti dell’avvenire, fiduciosi nella forza delle loro braccia, si avventuravano nell’ignoto, verso le solitudini di una terra straniera, io ero assalito involontariamente da idee malinconiche. Pensavo all’Italia che viene ogni anno privata di tanti figli vigorosi e al destino che arricchisce l’America a spese del vecchio continente è una legge fatale.","NO"
"Rossi_Adolfo-Naccociu-1889","Rossi Adolfo","Naccociu","1889","Per spiegare la floridità degli Stati Uniti si decantano le ricchezze naturali del suolo, la potenza dell’industria, l’abbondanza delle miniere. Prima di tutto ciò si dovrebbe tener conto dell’immenso capitale umano che dall’Europa piove negli Stati Uniti. L’unione americana non si sarebbe colonizzata, non avrebbe raggiunto il grado di progresso che vanta, nè costruito così rapidamente le sue reti di ferrovie, senza le migliaia di uomini inviatile regolarmente dalla Germania, dall’Italia, dall’Irlanda.","NO"
"Rossi_Adolfo-Naccociu-1889","Rossi Adolfo","Naccociu","1889","Gli economisti calcolano che ogni uomo giunto all’età di 21 anni, abbia costato alla nazione che l’ha allevato, mantenuto ed educato, circa diecimila lire. Ora è facile immaginare quanti miliardi, che somma spropositata ricevette l’America da che fu scoperta. Alle 3 del mattino seguente, arrivammo ad Albany, capitale dello stato di Nuova York, e dopo cinque minuti si proseguì la via rallegrati dalla vista di campagne fertilissime, variate da alcune catene di colli che ricordavano quelli Euganei.","NO"
"Rossi_Adolfo-Naccociu-1889","Rossi Adolfo","Naccociu","1889","La “New York Central and Hudson river R. R.” è una magnifica strada, l’unica al mondo che possieda quattro rotaie parallele, la più comoda e diretta per recarsi nei famosi luoghi di bagni e di villeggiatura degli stati di Nuova York e della Nuova Inghilterra. Durante la giornata, dormicchiando, si attraversò Utica, Siracusa, Rochester, e alle 8 della sera giungemmo a Buffalo. Io aveva una voglia matta di vedere le vicine cascate del Niagara, ma il treno degli emigranti non me lo permise e dovetti contentarmi di un’occhiata ai colossali “grain elevators”; magro compenso!","NO"
"Rossi_Adolfo-Naccociu-1889","Rossi Adolfo","Naccociu","1889","Il cambiamento di treno ci apparecchiava però un’altra sorpresa. Mutando convoglio ci toccarono due carri dove le panche erano di legno schietto, coperte da un dito di polvere. Invece di canzoni, risuonavano quella sera delle imprecazioni in dialetto genovese, lombardo e piemontese.","NO"
"Rossi_Adolfo-Naccociu-1889","Rossi Adolfo","Naccociu","1889","Se è già incomodo passar la notte in ferrovia su sedili coperti di cuscini, non è difficile figurarsi se torna duro sulle nude tavole. Non basta; quei due carri senza molle, davano certi balzi da far venire il mal di mare. Fu quella una notte memorabile.","YES"
"Rossi_Adolfo-Naccociu-1889","Rossi Adolfo","Naccociu","1889","Mentre costeggiavamo il lago Erie senza vederlo, i trabalzoni, i salti e gli sconquassamenti dei vagoni facevano uscire l’acqua ghiacciata dalle vasche e ci ammaccavano le ossa. Se riuscivamo a chiuder gli occhi, il sonno era turbato da strane visioni in cui l’ondeggiamento sulle rotaie e lo stridìo delle ruote si trasformavano in cadute da precipizi o in paurosi naufragi. Quando piacque a dominiddio l’alba rischiarò le nostre faccie sparute e toccammo Cleveland; facemmo una breve fermata a Toledo per la colazione e poi attraversammo gli Stati dell’Ohio e dell’Indiana, piani ondulati, coltivati solo qua e là.","NO"
"Rossi_Adolfo-Naccociu-1889","Rossi Adolfo","Naccociu","1889","Alle 5 godendo il ceruleo panorama del Lago Michigan, penetrando in un labirinto di binari, in mezzo a una moltitudine di treni in partenza ed in arrivo, giungemmo a Chicago. Approfittai di tre ore di fermata per desinare e fare una giratina nella celebre città dei porci e dei grani, seconda solo a Nuova York per l’importanza commerciale, riguardata come il più gran mercato di grano del mondo e come il primo di bestiame negli Stati Uniti. Costruita però sul modello di tutte le città americane, essa non presenta molte attrattive al forestiero.","NO"
"Rossi_Adolfo-Naccociu-1889","Rossi Adolfo","Naccociu","1889","Quando si son visitati gli immensi Grain Elevators, i Water Works gli Stok-Yards e gli ampi “boulevards” fiancheggiati da graziose costruzioni, si son viste le curiosità principali di Chicago. Ai miei egoisti compagni più di tutto questo piacquero i carri nuovi e di prima classe che ci vennero assegnati. I sedili imbottiti fecero dimenticare le panche dure e ritornò il buon umore “a bordo.” Viaggiando sulla linea “Chicago, Burlington and Quincy” dormimmo tutta la notte, e il giorno dopo, percorrendo una campagna ora piana e coltivata, ora montuosa e selvaggia, attraversati l’Illinois, il Jowa, e il maestoso Mississipi ― il Padre delle acque, ― salutati numerosi treni di porci di vacche, arrivammo alle nove di sera ad una grossa stazione isolata, Council Bluffs.","NO"
"Rossi_Adolfo-Naccociu-1889","Rossi Adolfo","Naccociu","1889","Credendo di continuar subito per Omaha smontammo coi bagagli, ma ci fu annunciato che dovevamo passar là la notte per ripartire all’indomani. Entrammo in un grande fabbricato costruito apposta dalla Compagnia Union Pacific per le soste degli immigranti e si seppe che pagando 25 soldi per un letto, e altri 25 per la colazione delia mattina seguente, potevamo attendere comodamente. Acquistammo le “tickets” e salimmo ai piani superiori.","NO"
"Rossi_Adolfo-Naccociu-1889","Rossi Adolfo","Naccociu","1889","Ogni stanzetta conteneva uno, due o tre letti da due persone. Io diffidavo: sapevo che là dormivano solo immigranti la cui pulizia personale dopo parecchie settimane di viaggio continuo in battello e in vagone, scusava i miei timori; ma mentre, accaparrata la camera mi disponevo a salire, ecco d’improvviso precipitar dalle scale alcuni compagni, i più giovani, gridando di aver trovato nei letti... degli ospiti poco graditi. La voce si sparge in un baleno; indignazione generale.","YES"
"Rossi_Adolfo-Naccociu-1889","Rossi Adolfo","Naccociu","1889","Il padrone protesta che non è vero, che non può essere; ma uno di quei ragazzi capita in buon punto a mettergli sotto il naso un guanciale sul quale circolavano alcune prove viventi che non permettevano più dubbi di sorta. Esso allora si scusò alla meglio dicendo che la notte innanzi aveva alloggiato una grossa comitiva di tedeschi, e dovette bravamente restituire l’importo delle “tickets.” Alcuni impiegati della stazione, presenti, confessarono che quel fatto onorava gli italiani i quali preferivano il nudo terreno ai letti dove alcuni immigranti russi e tedeschi spargevano il loro sangue. Contenti d’averla scapolata così a buon mercato, andammo tutti a ricoverarci sotto una tettoia dinanzi all’albergo.","NO"
"Rossi_Adolfo-Naccociu-1889","Rossi Adolfo","Naccociu","1889","La notte era stupenda, la luna inargentava il Missouri che scorreva a poca distanza e lasciava intravvedere un lembo delle sterminate pianure al di là del fiume. Eravamo stanchi come cani e dormimmo come dei. XIII.","NO"
"Rossi_Adolfo-Naccociu-1889","Rossi Adolfo","Naccociu","1889","Le grandi praterie Appena sorse il sole, andai a bagnarmi con alcuni compagni nelle acque del Missouri e dopo colazione ripartimmo. In quella squadra d’operai c’erano alcuni giovinotti genovesi molto intelligenti, di carattere gioviale, ottimi compagnoni.","NO"
"Rossi_Adolfo-Naccociu-1889","Rossi Adolfo","Naccociu","1889","Divenuto loro amico, io passavo delle lunghe ore ciarlando e ridendo con quei bravi ragazzi quasi tutti marinai, che avevano viaggiato molto e sapevano raccontare episodi comici e interessanti della loro vita avventurosa. Uno di essi, un certo Gaetano Traverso, bel pezzo d’uomo alto e tarchiato, appena trentenne, che studiò da giovinetto insieme col tenente Bove e percorse poi tutto il mondo a bordo di bastimenti italiani, ora come cuoco, ora come semplice marinaio, mi si era molto affezionato. Egli aveva una vena comica tale, che quando parlava lui tutti gli altri lo stavano a sentire e gli facevano cerchio intorno.","NO"
"Rossi_Adolfo-Naccociu-1889","Rossi Adolfo","Naccociu","1889","― Amici ― incominciò egli quella mattina appena entrato nei vagoni ― io vi dichiaro che questo viaggio mi annoia. ― È vero ― esclamarono tutti in coro ― questa traversata finora è d’una uniformità che fa dormire. ― M’avevan dato ad intendere ― continuò Gaetano ― che nell’interno del grande continente americano avremmo trovato meraviglie su meraviglie; ebbene, invece di bufali e d’indiani io non vedo che patate e frumentone!","NO"
"Rossi_Adolfo-Naccociu-1889","Rossi Adolfo","Naccociu","1889","Che ne dice il nostro geografo? ― m’interrogò. ― Dico che avete ragione ― risposi io che, avendo alcune carte geografiche, venivo continuamente interrogato sulle distanze percorse, sulla storia e sulle popolazioni dei paesi che attraversavamo.","NO"
"Rossi_Adolfo-Naccociu-1889","Rossi Adolfo","Naccociu","1889","― Però vedrete che oggi cominceranno i cambiamenti; fra pochi minuti arriveremo ad Omaha e poi entreremo nelle grandi praterie, nelle sterminate pianure dove pascola il bisonte e dove cacciava l’indiano. Passavamo in quella il Missouri sopra un gran ponte di ferro, quando udimmo delle grida. Erano tre dei nostri che credendo di partir più tardi si bagnavano tranquillamente nel fiume; accortisi del nostro passaggio sembravano tre anime spaventate sulla riva di Cocito, e, nudi, cogli abiti sotto le ascelle, si misero ad inseguire il treno il quale per fortuna si fermava a poca distanza, ad Omaha.","NO"
"Rossi_Adolfo-Naccociu-1889","Rossi Adolfo","Naccociu","1889","Come erano belli dopo una corsa sfrenata, sotto un sole cocente, appena usciti dalle acque! Uno di essi era un povero diavolo che per tutto bagaglio portava seco una bottiglia rotta, senza collo. Egli poteva ben dire: Omnia bona mea mecum porto!","YES"
"Rossi_Adolfo-Naccociu-1889","Rossi Adolfo","Naccociu","1889","Oltrepassata Omaha, il treno si avviò verso le sterminate lande. ― Omaha, dal nome indiano ― ripresi ― è sul confine del deserto. Quanti ricordi destano questi immensi piani!","NO"
"Rossi_Adolfo-Naccociu-1889","Rossi Adolfo","Naccociu","1889","Son passati appena pochi anni dacchè si accampavano qua le tribù degli indiani, dacchè queste solitudini erano sovente animate dalle battaglie fra gli Omahas, i Paunies, ed i Siù feroci. Ma venne il bianco, passò il vapore ed il Pelle Rossa dopo inutile resistenza dovette ritirarsi. ― E quanto son vaste queste praterie?","NO"
"Rossi_Adolfo-Naccociu-1889","Rossi Adolfo","Naccociu","1889","― domandò Gaetano. ― I “Plains” o praterie dell’ovest americano si estendono dal corso medio del Mississipi fino alle Montagne Rocciose. Parecchie migliaia di chilometri quadrati.","NO"
"Rossi_Adolfo-Naccociu-1889","Rossi Adolfo","Naccociu","1889","― E sarebbe coltivabile tutta questa terra? ― In gran parte sì. ― Quanti tesori da sfruttare!","NO"
"Rossi_Adolfo-Naccociu-1889","Rossi Adolfo","Naccociu","1889","La conversazione morì perchè gli interlocutori non avevano più fiato di parlare. Sedutici appena nei vagoni a Council Bluffs, ci parve di essere entrati in altrettanti forni. Quando ci lasciammo dietro Omaha, era circa mezzogiorno e non tirava un alito di vento; polvere ed afa insopportabile.","NO"
"Rossi_Adolfo-Naccociu-1889","Rossi Adolfo","Naccociu","1889","Le giornate calde del deserto, dove non c’è un albero, dove la sabbia si riscalda e scotta, sono terribili. Sotto quei raggi infuocati tutto taceva intorno; solo qualche cicala strideva. Noi pure non fiatavamo; soffocavamo.","NO"
"Rossi_Adolfo-Naccociu-1889","Rossi Adolfo","Naccociu","1889","In maniche di camicia, abbandonati sui sedili, irrigati dal sudore, credevamo di trovarci in una bolgia dantesca; bevevamo continuamente acqua diaccia ed era peggio. Solo in Affrica, nel deserto di Sahara, deve far caldo così. Io mi affacciavo allo sportello, e tutto intorno, fino a perdita di occhio, non vedeva che un’arida steppa, un terreno sabbioso e in certi luoghi anche salso e alcalino, dove non crescevano che dei cactus.","YES"
"Rossi_Adolfo-Naccociu-1889","Rossi Adolfo","Naccociu","1889","― Perchè mai non alligna qui neppure un albero? ― chiese Gaetano sottovoce, bestemmiando. ― Soltanto sulle sponde dei fiumi si trovano delle macchie basse di salici nani.","NO"
"Rossi_Adolfo-Naccociu-1889","Rossi Adolfo","Naccociu","1889","Mai un albero; non ce n’è perché non ne nacquero. Secondo Schlagintweit le praterie rimasero prive di qualsiasi ornamento vegetale perchè sono il letto di un gran lago asciutto. Infatti si percorrono delle grandi distanze senza veder mai un sasso.","NO"
"Rossi_Adolfo-Naccociu-1889","Rossi Adolfo","Naccociu","1889","― Questo è il fondo del mar morto. Oh, che caldo! La terra bruciava, i raggi canicolari in quel silenzio universale, colavano pesantemente sull’immobile e nuda superficie.","YES"
"Rossi_Adolfo-Naccociu-1889","Rossi Adolfo","Naccociu","1889","Non un cespuglio, non un’ombra. Il cielo pareva un immenso coperchio soffocante; il piano, un piatto sterminato che scottava. Fra quel coperchio e quel piatto io e i miei compagni ci scioglievamo.","YES"
"Rossi_Adolfo-Naccociu-1889","Rossi Adolfo","Naccociu","1889","Muti e abbattuti, in un bagno di sudore, aspettavamo febbrilmente la fine di quella cocentissima giornata, attendendo dalla notte un po’ di refrigerio. Il sole si decise finalmente a declinare. La vedemmo discendere quella palla arroventata e tuffarsi in un mare di fuoco; ma non sorse un soffio d’aria, non un alito di brezza vespertina; la terra riarsa e screpolata tramandava ancora un calore opprimente.","NO"
"Rossi_Adolfo-Naccociu-1889","Rossi Adolfo","Naccociu","1889","Solo verso le 10 l’aria sovraccarica d’elettricità cominciò a turbarsi. Quasi tutti i passeggeri, stanchi pel digiuno e pel sudore sparso, si addormentarono. Soltanto i più deboli vegliarono, tormentati da coliche tremende prodotte dalla troppa acqua fredda bevuta; ma ebbero in compenso uno degli spettacoli più belli che offrano le praterie.","NO"
"Rossi_Adolfo-Naccociu-1889","Rossi Adolfo","Naccociu","1889","Alle 11 il treno fu investito da un vento turbinoso che trascinava seco nembi di sabbia; abbassati i vetri degli sportelli gli oppressi dalle doglie furono allora testimoni di una scena grandiosa. Nella notte profondamente buia prese a rumoreggiare cupamente il tuono; poi in alto avvenne uno sconvolgimento indescrivibile; migliaia di fulmini inseguendosi, intrecciandosi in tutti i sensi illuminarono il cielo che divenne un inferno fiammeggiante, un’iride immensa dai colori più sfolgoranti. Acciecati dal bagliore, assordate dal fragore, i malati non videro nè udirono più altro, finchè una pioggia torrenziale venne come un sipario a por fine allo spettacolo.","NO"
"Rossi_Adolfo-Naccociu-1889","Rossi Adolfo","Naccociu","1889","Quanto mi dispiacque di non essere stato desto! Quando mi svegliai mancavano venti minuti alle quattro; apersi lo sportello e un’ondata d’aria fresca, refrigerante, entrò nel vagone. Corsi sulla piattaforma a respirare voluttuosamente.","YES"
"Rossi_Adolfo-Naccociu-1889","Rossi Adolfo","Naccociu","1889","Era appena cessata la pioggia; nel cielo rasserenato si estinguevano le ultime stelle e i primi albori del mattino dileguavano l’ombra sul lembo orientale della pianura. Com’è bella l’alba dopo una notte tempestosa! L’atmosfera era imbevuta del profumo delle erbe, la rugiada scintillava, tutto appariva brillante.","YES"
"Rossi_Adolfo-Naccociu-1889","Rossi Adolfo","Naccociu","1889","Il treno attraversava in quel momento una delle zone meno sterili e incontrava spesso dei ruscelli e delle savanne; in certi punti, superbi tappeti di fiori color viola spiccavano in mezzo al verde cupo delle erbe. Nella mia mente si affollavano le storie di Cooper e di Mayne Reid; spingevo lo sguardo in fondo alle praterie, ma non una tenda all’orizzonte, non le penne svolazzanti di un solo indiano cacciatore. Confinati nelle riserve assegnate loro dal governo federale, i Pelli Rosse non frequentano quei paraggi.","NO"
"Rossi_Adolfo-Naccociu-1889","Rossi Adolfo","Naccociu","1889","S’intravvedevano solo in lontananza delle grandi mandre pascolanti e s’incontravano qua e là delle ossa biancheggianti, degli scheletri di vacche e di cavalli. La traversata delle praterie è uniforme come un viaggio di mare. Noi risorgevamo; ma che faccie squallide!","YES"
"Rossi_Adolfo-Naccociu-1889","Rossi Adolfo","Naccociu","1889","Facendo colazione, Gaetano, sempre gioviale, ci fece ridere tutti raccontando gli episodi della notte. ― A mezzanotte ― egli disse ― mi svegliai con degli orribili dolori. Corro al “closet” e lo trovo affollato da altri malati che se ne contendevano l’entrata: si lagnavano e imprecavano in una maniera spaventosa.","NO"
"Rossi_Adolfo-Naccociu-1889","Rossi Adolfo","Naccociu","1889","Uno d’essi, si butta supino, mugolando, sotto un sedile sul quale dormiva una donna. Il marito di quella donna, coricato su di un sedile accanto, si sveglia, vede l’uomo ai piedi della moglie, in un’attitudine sospetta e credendolo un seduttore gli gridò: “Cosa fate là? Ah!","NO"
"Rossi_Adolfo-Naccociu-1889","Rossi Adolfo","Naccociu","1889","voi vi accostate di notte alla mia donna?” ― “Non seccatemi!” risponde l’altro che pensava a ben altro che alla moglie del vicino. Se non intervengo io, succedeva una baruffa. Poi esco sulla piattaforma; infuriava l’uragano.","YES"
"Rossi_Adolfo-Naccociu-1889","Rossi Adolfo","Naccociu","1889","Altri quattro o cinque erano usciti con brutte idee come me; trovando impedito il “closet” si sperava di poter soddisfare fuori alle urgenti necessità. Invece il vento tirava con violenza tale che bisognava attaccarsi alla ringhiera per non esser portati via. Uh che notte!","YES"
"Rossi_Adolfo-Naccociu-1889","Rossi Adolfo","Naccociu","1889","Di dentro bestemmie e lamenti, di fuori tuoni e saette.... ― Attenti, attenti! ― l’interruppi.","NO"
"Rossi_Adolfo-Naccociu-1889","Rossi Adolfo","Naccociu","1889","― Guardate là in fondo un po’ di carne. Era una mandra di buffali che oscurava l’orizzonte dalla parte di levante. Potevano essere venti o trentamila animali.","NO"
"Rossi_Adolfo-Naccociu-1889","Rossi Adolfo","Naccociu","1889","Noi aguzzavamo gli occhi, ma il treno s’allontanava da quella direzione. In breve non vedemmo più che una macchia nera che a poco a poco si dileguò. ― Chissà quanti milioni di quelle bestie scorrazzano per questi ampi spazi ― esclamò Gaetano.","NO"
"Rossi_Adolfo-Naccociu-1889","Rossi Adolfo","Naccociu","1889","― Una volta sì, si potevano calcolare a milioni, ma non più oggi, Pochi anni fa il treno doveva fermarsi spesso perchè trovava la strada ingombra e conveniva aspettare che le grandi mandre passassero: l’intiera steppa era annerita da buffali; George Marsh ne incontrò degli eserciti e ragguagliò il loro numero da 100, 000 a 200,000. Ma adesso la caccia continua, accanita, dei bianchi e degl’indiani li fa diminuire molto rapidamente. Io credo che con l’ultimo Pelle Rossa sparirà l’ultimo bisonte.","NO"
"Rossi_Adolfo-Naccociu-1889","Rossi Adolfo","Naccociu","1889","Vedete là quelle strade profondamente battute, che portano le traccie delle unghie? Sono le strade ereditarie dei buffali, che conducono ai guadi più sicuri dei fiumi e ai pascoli favoriti. All’autunno tutte le mandre emigrano, conoscono le loro vie, i valichi più agevoli delle montagne e si recano nelle loro stanze invernali, per esempio al sud dell’Arkansas, zona calda.","NO"
"Rossi_Adolfo-Naccociu-1889","Rossi Adolfo","Naccociu","1889","Essi amano molto una qualità di erba che cresce in quelle praterie, corta, ma molto nutritiva, conosciuta sotto il nome di erba dei bisonti e che i botanici chiamano “sesteria dactyloides.” Quando Gaetano non cantava con un coro improvvisato di sei voci discorrevamo per non guardar fuori e veder sempre la stessa scena noiosa: pianure, pianure e deserto. ― È vero ― chiese Gaetano mentre ci avvicinavamo a Cheyenne ― che questa è la ferrovia più lunga del mondo?","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente, la più grande, la più lunga, la più meravigliosa. Essa congiunge i due oceani, l’Atlantico e il Pacifico. Leggevo appunto stamane la magnifica descrizione che ne fa un viaggiatore francese, Luigi Simonin, mandato qui pochi anni fa dal suo governo per fare degli studi.","NO"
"Rossi_Adolfo-Naccociu-1889","Rossi Adolfo","Naccociu","1889","Ero commosso, entusiasmato. La costruzione della ferrovia del Pacifico è uno dei fatti più gloriosi della storia moderna. ― Raccontate, raccontate.","NO"
"Rossi_Adolfo-Naccociu-1889","Rossi Adolfo","Naccociu","1889","― Riassumerò. Pensate prima che in questo anno 1881 si compie appena il cinquantesimo anniversario della costruzione del primo “rail road” negli Stati Uniti, avvenuta nel 1831. Che immenso progresso in soli dieci lustri!","NO"
"Rossi_Adolfo-Naccociu-1889","Rossi Adolfo","Naccociu","1889","In mezzo secolo quante migliaia di migliaia di binari intersecarono, coprirono con rete fittissima l’America del Nord! E pensate anche che un giorno noi potremo chiamarci in parte fattori di questo progresso, perchè siamo in viaggio per andare a costruire nuovi tronchi nelle regioni più selvaggie, in mezzo alle Montagne Rocciose! ― Bravo, è vero, è vero!","NO"
"Rossi_Adolfo-Naccociu-1889","Rossi Adolfo","Naccociu","1889","― Le strade che si costruiscono adesso però sono inezie in confronto di questa che percorriamo. Da Omaha a Sacramento, una distanza di 1772 miglia, pari a 2861 chilometri, non c’erano che praterie disabitate e montagne inaccessibili, frequentate solo da numerose tribù d’indiani ostili, i quali non volevano assolutamente che le Faccie Pallide invadessero le loro sedi. ― E costoro avranno ammazzato i primi che s’avventurarono in queste solitudini?","NO"
"Rossi_Adolfo-Naccociu-1889","Rossi Adolfo","Naccociu","1889","― Sicuro; molti ingegneri, molti esploratori venuti a compiere gli studi preliminari e a tracciar la linea della nuova strada, non furono più visti ritornare. Il Pelle Rossa si appostava, li uccideva e poi ornava la sua cintura con le loro capigliature. Ma l’americano non si spaventò.","NO"
"Rossi_Adolfo-Naccociu-1889","Rossi Adolfo","Naccociu","1889","Diciannove anni fa, il 19 luglio 1862, il presidente Lincoln, con la stessa penna che doveva abolire per sempre la schiavitù in America, firmava il decreto che ordinava inesorabilmente la costruzione della ferrovia del Pacifico, già da lungo tempo in discussione. Il decreto assegnava come punto di partenza la città di Omaha, da noi salutata sul Missouri; città che è come il centro di figura degli Stati Uniti e alla quale convergono tutte le ferrovie degli Stati Atlantici. Non si poteva scegliere un luogo più adatto come punto di partenza della grande ferrovia interoceanica.","NO"
"Rossi_Adolfo-Naccociu-1889","Rossi Adolfo","Naccociu","1889","― E quante furono le compagnie che assunsero l’immane lavoro? ― Due sole, l’Union Pacific che parte da Omaha e la Central Pacific da Sacramento. Per accrescere la loro emulazione, il governo federale non fissò per limite alla lunghezza concessa a ciascheduna di esse che il punto medesimo dove s’incontrerebbero.","NO"
"Rossi_Adolfo-Naccociu-1889","Rossi Adolfo","Naccociu","1889","Le costruzioni furono tosto incominciate col metodo semplice e spiccio che si usa qui e spinte tanto alacremente, che quattro anni dopo, il 23 Ottobre 1866, s’inaugurarono i primi quattrocento chilometri compiti a partire da Omaha. Il termine legale concesso per l’apertura di questo tronco era stato anticipato di diciotto mesi, e il percorso che secondo la convenzione fatta col governo federale, non doveva essere minore di quattrocento chilometri, era stato aumentato di un quarto, il che vuol dire che andava quasi a cinquecento chilometri; tanta era stata l’attività e lo slancio degli operai! XIV.","NO"
"Rossi_Adolfo-Naccociu-1889","Rossi Adolfo","Naccociu","1889","Il Colorado e la Regina delle praterie Quei bravi giovanotti avevano ascoltato attentamente. Lungo la traversata delle praterie non s’incontravano che le solite mandre pascolanti e delle lunghe file di travi confitti ora come siepi, ora formanti gallerie, per riparare il binario dalla neve nell’inverno.","NO"
"Rossi_Adolfo-Naccociu-1889","Rossi Adolfo","Naccociu","1889","A mezzogiorno arrivammo a Cheyenne e dopo un’ora proseguimmo. Il piano diveniva più ondulato; dinanzi al treno scappavano numerosi i conigli, le lepri e certi topi scoiattoli che hanno le loro tane sotto monticelli di sabbia nei luoghi dove c’è qualche filo d’acqua. ― Ecco, ora entriamo nel Colorado ― esclamai allegramente ― Saliamo l’altopiano, ci avviamo verso la prima catena delle Montagne Rocciose.","NO"
"Rossi_Adolfo-Naccociu-1889","Rossi Adolfo","Naccociu","1889","― Finalmente ― risposero in coro ― vedremo qualche sasso e qualche albero dopo queste eterne praterie. ― E già che entriamo nel Colorado insinuò Gaetano ― voi ci direte qualche cosa di questo Stato così poco conosciuto, dove noi andiamo a lavorare. ― Ma voi mi fate far la figura di un noioso pedante!","NO"
"Rossi_Adolfo-Naccociu-1889","Rossi Adolfo","Naccociu","1889","― protestai. ― Meno male se avessi lo spirito del dottor Paganel al quale Verne fa snocciolare tante belle digressioni geografiche… ― Eh, via, diteci quello che vi ricordate di aver letto nelle vostre geografie americane e sarà abbastanza per noi.","NO"
"Rossi_Adolfo-Naccociu-1889","Rossi Adolfo","Naccociu","1889","Attenti, compagni. ― Ebbene, ― diss’io stringato ― sappiate che il Colorado, così battezzato dagli spagnoli pel colore rossastro di certe rocce, colonizzato nel 1858, riconosciuto come territorio nel 1861 e creato stato nel 1876, misura in superficie 270,555 chilometri quadrati e confina a levante col Nebraska, col Kansas, a tramontana col Wyoming e col Nebraska, a mezzogiorno col Nuovo Messico e col Territorio Indiano e a ponente coll’Utah, il paese dei Mormoni. Magnifici confini, non è vero?","NO"
"Rossi_Adolfo-Naccociu-1889","Rossi Adolfo","Naccociu","1889","― Fra gl’indiani, i mormoni e i nuovi messicani... ― Il Colorado, immenso altopiano, è diviso in tre regioni formate dalle Montagne Rocciose. L’occidentale è alta 1800 metri ed è bagnata dal Grand River, dal Fiume Azzurro, dal Yampah.","NO"
"Rossi_Adolfo-Naccociu-1889","Rossi Adolfo","Naccociu","1889","La regione centrale è costituita da quattro pianure rinchiuse da catene dette Parks, e la regione orientale dove noi siamo ora, è una pianura erbosa bagnata dal Platte River e dall’Arkansas. ― Questo è uno schizzo breve e chiaro ― approvò Gaetano. ― Giusta i risultati dell’esplorazione geografica effettuata nella estate del 1873, il Colorado racchiude in sè il centro delle altezze maggiori delle Montagne Rocciose.","NO"
"Rossi_Adolfo-Naccociu-1889","Rossi Adolfo","Naccociu","1889","Nel Colorado centrale la crina stessa della giogaia è larga circa 200 chilometri e si raccoglie altresì in tre altre catene parallele, le quali svolgonsi con discreta precisione a N. N. O., e sono fiancheggiate a Ovest da grandi pianori e gruppi di picchi. Fra queste catene trovansi i Parks.","NO"
"Rossi_Adolfo-Naccociu-1889","Rossi Adolfo","Naccociu","1889","Il più meridonale è il “Saint Louis Park” cui tengono dietro il South, Middle e North Park. La prima catena che ergesi dall’altopiano scorgesi da Denver, in un panorama gigantesco, lungo 200 chilometri. ― Noi lo vedremo allora questo panorama.","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente, fra poche ore, prima di sera. Alla ricchezza metallica delle catene che lo attraversano, deve questo Stato, il più grande dell’Unione, l’importanza testè acquistata. Esso produce già annualmente per un venti milioni di dollari e fa una terribile concorrenza alla California per ottenere il primo posto come “mining State.”","NO"
"Rossi_Adolfo-Naccociu-1889","Rossi Adolfo","Naccociu","1889","Gaetano s’ aguzzava i mustacchi. ― Le predette catene di montagne vengono attivamente esplorate e centinaia di miniere sono in attività. Si può dire che in tutto il mondo non v’ha oggi regione dove l’industria delle miniere fiorisca come nel Colorado; vi regna “el furor minero” come dicono gli Spagnuoli; è agitato da quella febbre per la quale la California divenne un giorno famosa.","NO"
"Rossi_Adolfo-Naccociu-1889","Rossi Adolfo","Naccociu","1889","Leadville, Silver-Cliff, Gunnisson e San Juan sono nomi magici per i minatori delle Montagne Rocciose. Dalla scoperta della sua prima miniera fino ad oggi, cioè in vent’anni appena, calcolasi che il Colorado abbia già prodotto centocinquanta milioni di dollari in oro e argento, e siamo appena al principio; vi hanno vaste estensioni ancora inesplorate. Chi sa quanti tesori, quante colossali fortune, usciranno da quelle vergini roccie, che, malgrado il loro arido aspetto, possiedono pel cercatore le inebbrianti seduzioni di una caverna di Monte Cristo e dei sotterranei delle Mille e una notti!","NO"
"Rossi_Adolfo-Naccociu-1889","Rossi Adolfo","Naccociu","1889","Gaetano e i suoi compagni ascoltavano avidamente. Ci avvicinavamo in quel momento alla capitale dello Stato che s’ intravvedeva da lontano come un’oasi nel deserto; a poco a poco incontrammo delle masserie circondate da giovani alberi e da campi coltivati; poi apparvero alcune macchie verdi e cominciò a disegnarsi vagamente all’orizzonte la prima catena delle montagne. ― Vedete là in fondo alla prateria continuai quel gruppo di alti camini che vomitano torrenti di fumo?","NO"
"Rossi_Adolfo-Naccociu-1889","Rossi Adolfo","Naccociu","1889","Quei camini appartengono ad uno dei più grandiosi stabilimenti metallurgici del mondo, di proprietà della “Boston and Colorado Smelting Company” situato in Argo, a due miglia da Denver. Sono immensi edifizi in ferro e pietra. Il magazzino principale del minerale misura da solo 450 piedi di lunghezza su 120 di larghezza, e le massime fornaci di fusione occupano un altro fabbricato lungo 300 piedi; accanto a questo sorgono le officine dei falegnami e dei meccanici, i laboratorî diretti da minerologisti scienziati, i depositi del combustibile, gli uffici, ecc.","NO"
"Rossi_Adolfo-Naccociu-1889","Rossi Adolfo","Naccociu","1889","La compagnia fin dal suo nascere non rirparmiò spese; si provvide di macchine, istrumenti e apparati chimici di ogni sorta per essere in grado di trattare qualunque classe di minerali, compresi i refrattari; e il brillante successo ottenuto è uno dei primi fattori dello sviluppo dello Stato. ― Chissà ― interruppe Gaetano ― quante verghe d’oro vengono fuori da simili fornaci! ― Figuratevi che nel 1879 uscirono da quello stabilimento dollari 24,495 in verghe d’oro, d’argento e di rame e nel 1880 dollari 27,305.","NO"
"Rossi_Adolfo-Naccociu-1889","Rossi Adolfo","Naccociu","1889","― Nespole! ― Per produrre tali risultati lavorano trenta grandi fornaci che richieggono legna per combustibile onde torrefare i minerali solforati; dieci forni di calcinazione a riverbero; otto forni per la distillazione dell’amalgama e quattro altri per la fusione delle verghe. ― E i trenta camini rappresentano trenta fornaci?","NO"
"Rossi_Adolfo-Naccociu-1889","Rossi Adolfo","Naccociu","1889","― Precisamente. Ciascuna delle trenta fornaci ha un camino alto cento piedi; il consumo del carbone ascende, indovinate un po’? nientemeno che a cento tonnellate al giorno!","NO"
"Rossi_Adolfo-Naccociu-1889","Rossi Adolfo","Naccociu","1889","― Quei trenta fumaioli che agitano senza posa i loro neri pennacchi solcati di faville, visti di notte da lontano devono sembrare altrettanti vulcani! ― Press’ a poco. Per farvi un’idea della grandezza dell’officina, pensate che quella già tanto famosa dal 1861 al 1867 di Gould and Curry, in Virginia City, non aveva che un solo camino!","NO"
"Rossi_Adolfo-Naccociu-1889","Rossi Adolfo","Naccociu","1889","― Da uno a trenta c’è una bella differenza! ― L’incremento fenomenale dell’industria mineraria nel Colorado, i nuovi filoni che continuamente si scoprono, e i maggiori che si troveranno in avvenire (ora che i crescenti mezzi di comunicazione facilitano le esplorazioni) moltiplicheranno le cifre di produzione della Boston and Colorado Smelting Company. Basta dare uno sguardo agli ultimi tre anni; nel 1878 la produzione totale dei metalli preziosi nel Colorado, compresi il rame e il piombo, fu di circa 8 milioni di dollari; nel 1879 salì a 16 milioni, ossia raddoppiò; nel 1880 ascese a 24 milioni, cioè triplicò...","NO"
"Rossi_Adolfo-Naccociu-1889","Rossi Adolfo","Naccociu","1889","E chi è informato della presente condizione delle miniere stima che il prodotto del corrente anno 1881 supererà i 32 milioni ed assicura che le miniere del Colorado sono ora nella loro infanzia e che i cercatori d’oro avranno da fare per un centinaio d’anni e più! ― Voi oggi ci fate venire le vertigini! ― I tronchi di ferrovia progettati e cominciati dalle potenti compagnie Denver and South Park e Denver and Rio Grande, con una prima richiesta di parecchie migliaia d’operai, delle quali noi formiamo parte, sono destinati all’esclusivo servizio delle miniere presenti e future; serpeggeranno lungo pendii scoscesi, ove non cresce che il pino, superando cime ed altezze che varieranno dai 7 agli 11 mila piedi sul livello del mare.","NO"
"Rossi_Adolfo-Naccociu-1889","Rossi Adolfo","Naccociu","1889","Noi, cari amici, vedremo meravigliosi ardimenti di linee o meglio di curve. Se l’Union e la Central Pacific acquistarono già una meritata fama per l’audacia delle loro salite e discese sopra una strada dove si doveva tener conto di passeggeri viaggianti in Pullman’s Cars, immaginatevi come si devono scapricciare gl’ingegneri in mezzo alle Montagne Rocciose e se avranno paura di affrontare le inclinazioni di 25 millesimi! Denver era in vista; io tacqui.","NO"
"Rossi_Adolfo-Naccociu-1889","Rossi Adolfo","Naccociu","1889","Tutti si affacciarono agli sportelli. Mollemente adagiata in una leggera depressione formata dalle ondulazioni dell’altopiano, situata sul lembo occidentale delle sterminate lande, Denver, la regina delle praterie, ha dinanzi a sè il panorama gigantesco della prima catena delle Montagne Rocciose che maestosamente s’innalza a poche miglia di distanza. Se per la costruzione non si sottrae alla regola generale delle città americane, edificate tutte sul modello di uno scacchiere, con una rete di vie ad angolo retto che dà loro una rassomiglianza monotona e noiosa, essa gode però il vantaggio di una posizione superba, pittoresca.","NO"
"Rossi_Adolfo-Naccociu-1889","Rossi Adolfo","Naccociu","1889","Il viaggiatore proveniente dall’Est dopo aver percorso centinaia di miglia sopra la desolata pianura, della cui uniforme vastità non può farsi un’idea chi non l’ha attraversata, scorgendo Denver tutta circondata d’alberi e di verdura, prova la stessa gradevole impressione di colui che vede terra dopo un viaggio transatlantico. Alta 5197 piedi sul livello del mare, benedetta da un clima dolce, rinomata per la trasparenza dell’atmosfera, Denver possiede un cielo azzurro come quello che si specchia lungo la spiaggia di Mergellina, ed un’aria così pura e salutare per chi è debole di costituzione, che opera guarigioni meravigliose. Dopo San Francisco; Denver è la città più simpatica dell’ovest.","NO"
"Rossi_Adolfo-Naccociu-1889","Rossi Adolfo","Naccociu","1889","Se i marciapiedi di legno, le ampie strade non selciate, le numerose case di tavole a un solo piano, le tende che sorgono ancora nei dintorni, i quadrati vuoti nel centro medesimo della città, destinati alle future costruzioni, dimostrano la sua giovinezza, d’altra parte l’attività febbrile con cui si fabbrica e si migliora, i grandiosi ed eleganti edifici appena finiti ed in via di costruzione, provano che essa s’ingentilisce e si raffina ingrandendo con quella rapidità che solo in America si può ammirare. Come Austin nel Texas, deve la sua nascita alla scoperta delle prime miniere e precisamente all’eccitamento prodotto dalla scoperta dell’oro del Pik’s Peak nel 1858-59. Nel 1860 era un campo isolate, costituito metà di tende e metà di “log-houses” cioè di case formate di tronchi d’alberi sovrapposti (logs) e cementati di fango; il censimento generale del 1870 constatava una popolazione di 4,579 quello del 1° Giugno 1880, l’ultimo, ne trovò 35,719.","NO"
"Rossi_Adolfo-Naccociu-1889","Rossi Adolfo","Naccociu","1889","Ma dal primo Giugno 1880 al nostro arrivo, cioè in poco più di un anno, si costruirono circa 800 nuovi edifizi, e gli abitanti superarono la cifra di 40,000. Il “directory” per il 1881 dimostrava un aumento di 6,043 nomi in confronto dell’anno precedente e gli editori colla solita liberalità facevano ascendere la popolazione alla cifra rotonda di 50,000. Un ingegnere del Denver and Rio Grande Railway, assicuravami che un esame dei censimenti e uno sguardo al moltiplicarsi dei fabbricati dopo il 1876, dimostrerebbe come nessun’altra città dell’Unione si sviluppa oggi tanto rapidamente.","NO"
"Rossi_Adolfo-Naccociu-1889","Rossi Adolfo","Naccociu","1889","Oltrechè per le miniere, Denver è un centro importante pel commercio del grano e del bestiame. Possiede uno dei teatri più grandi degli Stati Uniti, la Tabor Opera House, Banche, istituzioni d’ogni sorta. Tutte le strade sono illuminate a luce elettrica, meglio che in Nuova York medesima.","NO"
"Rossi_Adolfo-Naccociu-1889","Rossi Adolfo","Naccociu","1889","Le scuole pubbliche, gratuite per tutti, primeggiano fra le migliori dell’Unione e gli edifizi scolastici in pietra o in marmo sono fra i più belli della città; ciò che altamente l’onora. Ma più di tutti i massicci palazzi, il viaggiatore ammira le graziose residenze private che abbelliscono Denver. La quattordicesima strada e Capitol Hill, eminenza a sud-est della città, son resi attraenti da numerose abitazioni in cui il lusso s’accorda al buon gusto.","NO"
"Rossi_Adolfo-Naccociu-1889","Rossi Adolfo","Naccociu","1889","Che poetiche palazzine ombreggiate d’alberi, che pittoreschi “cottages” circondati da giardini, chiusi da siepi verdi! Com’è incantevole nelle sere d’estate l’ammirare da quelle terrazze la città distesa a piedi e il sole nascondersi dietro le grandi montagne dell’ovest, mentre la brezza vespertina reca il profumo dei prati e dei fiori e fa dondolare le campanule delle piante arrampicanti che avviticchiano le loro spire intorno alle cornici delle finestre!... Come in tutte le giovani città di miniere dell’Ovest, gli abitanti di Denver offrono una grande varietà di tipi originali e pittoreschi.","NO"
"Rossi_Adolfo-Naccociu-1889","Rossi Adolfo","Naccociu","1889","Non si vedono più i pizzi di capra, i costumi puritani, le faccie rase e quacchere degli stati dell’Est; non si chiudono le birrerie alla domenica. Gli uomini vestono con libertà, portano barbe lunghe e cappelli a larga falda. Le donne guidano da sole le carrozze e cavalcano con disinvoltura.","NO"
"Rossi_Adolfo-Naccociu-1889","Rossi Adolfo","Naccociu","1889","Sulle vaghe colline che circondano la città s’incontrano ogni tanto coppie di bionde amazzoni la cui veste elegante di velluto disegna le audacie del busto e le opulenze dell’anca. Tutte le donne in generale sono belle e simpatiche; l’aria saluberrima dell’altopiano ne colorisce le guancie e sviluppa mirabilmente le forme. Se il sesso così detto gentile attira l’attenzione del forestiero per la scioltezza dei modi e per l’armonia delle curve, quello forte si distingue per l’arditezza delle speculazioni, per la febbre degli affari, per la smania d’arricchir presto.","NO"
"Rossi_Adolfo-Naccociu-1889","Rossi Adolfo","Naccociu","1889","Come s’è detto, in nessun’altra città d’America si fabbrica ora e si lavora con tanta furia come in Denver. Una gran parte del prodotto delle miniere viene impiegato nella capitale dello Stato, nella costruzione di nuovi magazzini, nell’impianto di case, fabbriche e negozi d’ogni sorta. Ogni giorno capitano uomini nuovi che architettano nuovi piani, che s’accingono a nuove imprese, che fan sorgere nuove speranze e pullular nuovi progetti.","NO"
"Rossi_Adolfo-Naccociu-1889","Rossi Adolfo","Naccociu","1889","I giornali locali dal canto loro mantengono vivo l’eccitamento descrivendo ogni mattina la scoperta d’altre miniere, i progressi o l’abbandono di quelle vecchie, gli scioperi frequenti degli operai ed esponendo o l’itinerario di ulteriori tronchi di ferrovia da costruirsi per centinaia di miglia attraverso le montagne più ricche di metalli. Degni di osservazione sono i costumi degli uomini, che coi treni e a cavallo scendono dai monti vicini. Vestiti di fustagno o di velluto, di camicie di lana e di cappellacci di feltro, dopo di essere stati in cerca di oro o a lavorar nelle mine durante mesi intieri, vanno a spender in Denver il denaro con la stessa facilità con cui l’hanno guadagnato.","NO"
"Rossi_Adolfo-Naccociu-1889","Rossi Adolfo","Naccociu","1889","Per accoglierli numerose sono le bettole e le sale adulate col nome di teatri, dove femmine imbellettate trincando birra e whiskey insegnano la filosofia orizzontale, e nell’orgia alleggeriscono loro la borsa rapidissimamente. Aggiungansi le case da giuoco, e ognuno si figuri con che prodigalità circoli l’“almighty dollar.” Che importa se questi dollari furono guadagnati in mezzo a mille stenti e pericoli, dormendo in “log-houses” o al ciel sereno? Lasciata Denver, Capua dell’amore e dello stravizio, il minatore comincerà da capo.","YES"
"Rossi_Adolfo-Naccociu-1889","Rossi Adolfo","Naccociu","1889","Io e i miei compagni smontammo dal treno dinanzi all’Union Depot. Tutti i viaggiatori si meravigliano che Denver possieda una stazione così magnifica. L’Union Depot, costruito dalle compagnie Union Pacific e Denver and Rio Grande, è uno stupendo edificio di stile moderno, terminato nel 1880, lungo 503 piedi e largo 63, sormontato da una torre alta 165 piedi sulla quale risplendono parecchie lampade elettriche riunite che formano un disco luminosissimo.","NO"
"Rossi_Adolfo-Naccociu-1889","Rossi Adolfo","Naccociu","1889","È il faro delle praterie. Il piano superiore di questa vasta stazione contiene gli uffizii delle due compagnie; l’inferiore, accomodato secondo gli ultimi sistemi, offre ai passeggieri tutto il “comfort” immaginabile. Arredate con un lusso che non si trova nè in Nuova York nè in Chicago, sono le sale di aspetto per le signore e per gli uomini, spaziose quelle destinate alla toilette, al restaurant, agli uffici dei biglietti, del telegrafo, della posta, dell’express.","NO"
"Rossi_Adolfo-Naccociu-1889","Rossi Adolfo","Naccociu","1889","I cittadini di Denver ne vanno a buon diritto superbi e proclamano che quella è la stazione più bella, più comoda, più elegante del mondo. Noi fummo ricevuti da un agente della compagnia Denver, South Park and Pacific, il quale c’informò che eravamo destinati a lavorare sul tronco in costruzione da Como a Breckenridge, a centoventi miglia di distanza, sul Davis and Dwyer Camp, section 15 th., e che partiremmo la mattina seguente. Quell’agente era un italiano residente da parecchi anni nel Colorado.","NO"
"Rossi_Adolfo-Naccociu-1889","Rossi Adolfo","Naccociu","1889","Io avevo una lettera per lui nella quale si diceva: “Sappiate che il latore è un giovinotto il quale non venne costa per lavorare come semplice operaio. Se potete, impiegatelo in Denver, altrimenti procurate di occuparlo sui lavori come “foreman” o come contabile.","NO"
"Rossi_Adolfo-Naccociu-1889","Rossi Adolfo","Naccociu","1889","Ve lo raccomandiamo caldamente.” L’agente, affaccendatissimo, diede appena un’occhiata alla lettera, borbottò un “all right” e condusse i giovani a passar la notte nella California House tenuta da un bravo piemontese. Non dubitando menomamente che l’agente avrebbe pensato a me io cenai coi compagni, feci una giratina per la città, andai a dormire sul fienile, perchè nei letti c’eran troppe cimici, e alle 7 del mattino ritornai alla stazione cogli altri.","NO"
"Rossi_Adolfo-Naccociu-1889","Rossi Adolfo","Naccociu","1889","― Vado al campo, o rimango? ― chiesi all’agente. ― Venite, venite ― mi rispose ― che v’“arrangerò” io.","NO"
"Rossi_Adolfo-Naccociu-1889","Rossi Adolfo","Naccociu","1889","Montammo sui vagoni e ci allontanammo da Denver. La Denver South Park and Pacific Railroad non è soltanto una delle linee più importanti per le miniere, ma anche una delle strade più meravigliose del mondo, per l’arditezza delle salite, per le altezze che supera, per i luoghi erti e selvaggi che attraversa. Gli americani la chiamano la strada pittoresca.","NO"
"Rossi_Adolfo-Naccociu-1889","Rossi Adolfo","Naccociu","1889","Man mano che noi procedevamo, dileguavasi il colore azzurro della prima catena delle Rocciose e si disegnavano nettamente le roccie e le foreste di pini; giunti al limite dell’altopiano, a una ventina di miglia da Denver, infilammo una gola ed eccoci in mezzo alle montagne. ― “Oh there is sweetness in the mountain air!” ― esclamavo sfoggiando un brano di Byron. Dopo tante centinaia di miglia di uniformi praterie, ci sentivamo allargare il cuore e i polmoni.","NO"
"Rossi_Adolfo-Naccociu-1889","Rossi Adolfo","Naccociu","1889","Incominciando da Platte Canon, la via, tagliata quasi tutta nel masso, scavato a furia di polvere, è un continuo zig-zag e segue sempre il corso tortuosissimo del Platte River, che precipita fragoroso e spumeggiante come un torrente. Si costeggiano muraglie di granito, si scendono chine ripidissime, si sale lungo fianchi scoscesi, si superano abissi e precipizi, e le scene cambiano ad ogni passo. Che grandioso spettacolo!","NO"
"Rossi_Adolfo-Naccociu-1889","Rossi Adolfo","Naccociu","1889","Altro che le ferrovie Trieste- Vienna (Soemmering) Torino-Modane, Cheyenne-Sacramento, che finora erano citate per l’arditezza delle loro ascensioni! Da Denver a Como due macchine sono necessarie per rimorchiare faticosamente il treno; ma la varietà e la selvaggia bellezza dei panorami, fanno dimenticare al viaggiatore i pericoli della via. La giornata era incantevole, il sole stupendo, l’aria olezzante, imbevuta dell’acre profumo dei pini.","NO"
"Rossi_Adolfo-Naccociu-1889","Rossi Adolfo","Naccociu","1889","Io non mi stancavo di ammirare le eccelse giogaie, le quali non lasciavano intravvedere che un lembo di cielo trasparentissimo; le cascate gorgoglianti e le acque del fiume che s’ infrangevano sulle pietre precipitate dall’alto e serpeggiavano fra la ghiaia; le nude roccie corrose dai secoli e i massi sospesi per aria che parevano lì lì per cadere; e certe chine, cupe solitudini, dove non cresce che il pino. Salivamo sempre e l’aria rapidamente si rinfrescava. In certi punti la strada passava fra due roccie, stretta così che senza bisogno di leggere le avvertenze scritte nei vagoni, dovevamo ritirare i gomiti dagli sportelli per non sentirseli spelare dalle punte sporgenti.","NO"
"Rossi_Adolfo-Naccociu-1889","Rossi Adolfo","Naccociu","1889","Sovente i carri davano certi balzi che minacciavano di rovesciarsi in qualche abisso. Tale sconquassamento, la spaventevole tortuosità della strada, e i massi sospesi sopra i viaggiatori, non rendono certo la via simpatica alle signore. In quel treno infatti non ci era che un’americana magra magra e lunga lunga che in caso di un disastro poteva sperare di salvarsi con maggior facilità degli altri.","NO"
"Rossi_Adolfo-Naccociu-1889","Rossi Adolfo","Naccociu","1889","servendosi delle gambe interminabili; il suo seno era come le pianure del Kansas, e la sua secca persona aveva l’idea d’una tavola gratuita per poveri studenti d’anatomia. La salita intanto è così erta che conviene aggiungere un’altra macchina al treno. Appaiano cime coperte di neve, e noi dobbiamo indossare i soprabiti ed abbassare i vetri perchè fa freddo.","NO"
"Rossi_Adolfo-Naccociu-1889","Rossi Adolfo","Naccociu","1889","Gl’impiegati del treno accendono le stufe; correva il mese di luglio. Eravamo giunti a Kenosha Summit, a diecimila piedi sul livello del mare, una delle maggiori altezze superate dalla strada di ferro. Il panorama che si gode di lassù, è immenso, indescrivibile.","NO"
"Rossi_Adolfo-Naccociu-1889","Rossi Adolfo","Naccociu","1889","Io non caddi in ginocchio come Voltaire sul Grutli, ma ammirai sinceramente e girai lo sguardo estatico intorno a quel vastissimo orizzonte recinto di montagne accavallantisi, di boscose vallate, di squallidi pendii, di ombre, di ruscelli e di creste che dormono avvolte in un lenzuolo di eterna neve. Però le Montagne Rocciose si ammirano senza entusiasmo. Esse non potevano venir meglio battezzate.","NO"
"Rossi_Adolfo-Naccociu-1889","Rossi Adolfo","Naccociu","1889","L’impressione che io ne ricevetti anche in successivi viaggi, fu prima la tristezza e poi le noia. La povertà della vegetazione, lo squallore di quei nudi sassi, il silenzio altissimo, la mancanza quasi assoluta di selvaggina, la uniformità delle roccie e delle scene, e quelle eterne foreste di pini vivi e di pini morti mettono addosso al viaggiatore una malinconia indefinibile. Poco dopo il mezzogiorno arrivammo ad una piccola stazione situata sopra una spianata alta 7750 piedi sul livello del mare e battezzata Como per la vicinanza di un meschinissimo lago.","NO"
"Rossi_Adolfo-Naccociu-1889","Rossi Adolfo","Naccociu","1889","A poca distanza risuonavano i colpi di mina sulla strada in costruzione. Era là che noi credevamo di doverci recare. Smontammo dal treno, caricammo i bauli-sopra due carri tirati da muli e accompagna ti sempre dall’agente italiano c’incamminammo alla volta del campo.","NO"
"Rossi_Adolfo-Naccociu-1889","Rossi Adolfo","Naccociu","1889","― Quanto è lontano? ― gli chiesi. ― Poche miglia.","NO"
"Rossi_Adolfo-Naccociu-1889","Rossi Adolfo","Naccociu","1889","Noi dobbiamo seguir sempre il filo telegrafico lungo questa strada che da Como va a Breckenridge e giunti che saremo dietro la montagna che vedesi là in fondo, il mulattiere ci additerà il sentiero che conduce all’accampamento. ― All right. A gruppi di sei o sette, chi precedendo e chi seguendo i carri dei bagagli, cominciammo l’ascensione.","NO"
"Rossi_Adolfo-Naccociu-1889","Rossi Adolfo","Naccociu","1889","Oltrepassato Hamilton, paesetto di poche case, a due miglia da Como, situato in fondo alla spianata, la strada diventa ripida e tortuosa. A quell’altezza, l’aria è alquanto rarefatta, e chi non è avvezzo, salendo e scendendo in mezzo ai sassi, respira affannosamente. Io e i miei compagni, tagliati dei rami ci provvedemmo di bastoni di pino; sembravamo tanti alpinisti andati a studiare la fauna e la flora delle Montagne Rocciose.","NO"
"Rossi_Adolfo-Naccociu-1889","Rossi Adolfo","Naccociu","1889","La vegetazione è molto povera: meno qualche pioppo rachitico, e una varietà di salici nani, non cresce lassù che il pino. Ve ne sono delle grandi foreste, alcune delle quali, composte di alberi morti per la rigidezza dell’inverno, presentano un bizzarro aspetto. Sulle chine apriche crescono due o tre qualità di fiori di color giallo e viola.","NO"
"Rossi_Adolfo-Naccociu-1889","Rossi Adolfo","Naccociu","1889","Pochissimi uccelli: alcuni colombi selvatici e qualche merlo, (black-bird). Numerosi sono invece gli scoiattoli, piccoli, dal pelame a striscie bianche, rosse e nere, che s’arrampicano spiccando salti con agilità straordinaria e danno un po’ di vita al paesaggio. E frattanto camminavamo.","NO"
"Rossi_Adolfo-Naccociu-1889","Rossi Adolfo","Naccociu","1889","La crescente rarefazione dell’aria ci produceva una gran sete, ma era facile levarsela alle fontane, ai fili d’acqua di sorgente freschissima che incontravamo ad ogni passo. La giornata era limpida e bella; d’improvviso, come avviene quasi ogni giorno su quelle alture, alcune nubi oscurarono il cielo e cadde un acquazzone che c’immollò fino alle ossa prima che potessimo rifugiarsi in una capanna abbandonata. Poco dopo però il sole ebbe la bontà di riapparire colla pretesa di asciugare i panni.","NO"
"Rossi_Adolfo-Naccociu-1889","Rossi Adolfo","Naccociu","1889","E salivamo. Che silenzio, che solitudine! Roccie che paiono piovute dal cielo e tronchi d’alberi morti che marciscono per terra.","YES"
"Rossi_Adolfo-Naccociu-1889","Rossi Adolfo","Naccociu","1889","No incontrammo che un carrettiere il quale tornava da Breckenridge e due cercatori d’oro che, calzando degli stivaloni di gomma, scendevano lungo il letto ghiaioso d’un torrente quasi asciutto. Dopo aver camminato tre buone ore, cominciammo a bisbigliare, a chieder dov’era quel benedetto campo: nessuno lo sapeva. L’agente medesimo confessava di non esserci mai salito prima d’allora e ci confortava ripetendo: “È dietro quella montagna, non la vedete là?” Avanti!","NO"
"Rossi_Adolfo-Naccociu-1889","Rossi Adolfo","Naccociu","1889","Facciamo di necessità virtù; superiamo una sommità alta più di 10,000 piedi, scendiamo, risaliamo. Il paesaggio diventa più grandioso e pittoresco, ma sempre triste; ammiriamo degli effetti stupendi di luce e di ombre, passiamo a poca distanza da cime incoronate di neve e non arriviamo mai. Eravamo in cammino da quattro ore, stanchi morti, con la febbre della montagna addosso; anche i più pazienti bestemmiavano.","NO"
"Rossi_Adolfo-Naccociu-1889","Rossi Adolfo","Naccociu","1889","Perfino Gaetano, il giovialone perdeva il suo buon umore. ― Ma dove andiamo a finire? ― esclamava ― Eccoci, o sventurati amici, in mezzo ai boschi del Colorado, segregati dal consorzio umano!","NO"
"Rossi_Adolfo-Naccociu-1889","Rossi Adolfo","Naccociu","1889","Noi non ne usciremo mai più, mai più! ― Eh via, coraggio ― celiavo io ― non vedete che magnificenza, che sublimità di panorami! Guardate il sole che discende giusto adesso dietro quelle bianche giogaie; osservate che raggi, che iridi, che ricchezza di colori.","NO"
"Rossi_Adolfo-Naccociu-1889","Rossi Adolfo","Naccociu","1889","Quando mai vedeste nulla di simile? ― Io ho una fame del diavolo; altro che tramonti! ― replicava Gaetano.","NO"
"Rossi_Adolfo-Naccociu-1889","Rossi Adolfo","Naccociu","1889","― Son già cinque ore che partimmo da Como e dobbiamo aver percorso quattordici o quindici miglia di montagna. Tramonta il sole, cala la notte, una notte fredda, scura, e camminiamo sempre. I più turbolenti parlavano di gettar giù da qualche precipizio l’agente in persona, ma anche costui era stracco che non ne poteva più e protestava di essere stato egli stesso ingannato dal contrattore circa la distanza.","NO"
"Rossi_Adolfo-Naccociu-1889","Rossi Adolfo","Naccociu","1889","Finalmente trovammo uno dei carrettieri che ci attendeva per insegnarci il sentiero dell’accampamento; infilammo una viottola e su. I muli ci seguono, ma la salita è così ripida che il carro sopraccarico s’incaglia in una buca piena d’acqua e non c’è verso di cavarlo fuori. Mentre vociavamo contro i muli e ci ingegnavamo, ansando e sacramentando, di far uscire le ruote dal pantano, udiamo il trotto di due cavalli sulla strada da Como a Breckenridge che avevamo giusto allora abbandonata.","NO"
"Rossi_Adolfo-Naccociu-1889","Rossi Adolfo","Naccociu","1889","Quei cavalli erano montati da due uomini di cui non si vedevano che le barbe lunghe e le falde dei cappellacci. Sentendo lo strano rumore dei nostri, costoro rallentano la corsa, si avvicinano e domandano arrogantemente: ― Chi siete, cosa fate lì?","NO"
"Rossi_Adolfo-Naccociu-1889","Rossi Adolfo","Naccociu","1889","Noi stanchi ed arrabbiati come eravamo, non rispondemmo neppure, e allora i due, credendoci un branco di ladri, spararono improvvisamente i revolvers e si diedero alla fuga. Figurarsi l’impressione prodotta da quella scena su noi non ancora pratici dei costumi dell’Ovest, e della facilità con cui si usa il revolver sulle Montagne Rocciose. ― Andate al campo ― disse il conduttore ― e mandate qui un uomo con altri due muli.","NO"
"Rossi_Adolfo-Naccociu-1889","Rossi Adolfo","Naccociu","1889","Aspetterò. Ripigliamo la salita, crediamo d’essere lì per giungere, quando il sentiero si divide in due vie perfettamente uguali. Quale prendere?","YES"
"Rossi_Adolfo-Naccociu-1889","Rossi Adolfo","Naccociu","1889","L’oscurità era perfetta e il silenzio profondo; sperando di essere uditi dai compagni che ci precedevano col primo carro, li chiamiamo ad alta voce. Ma le grida e i fischi risuonavano cupamente fra le tenebre della foresta e solo l’eco rispondeva. ― Non ci mancava altro ― osservò Gaetano con accento tragico.","NO"
"Rossi_Adolfo-Naccociu-1889","Rossi Adolfo","Naccociu","1889","― Eccoci perduti in mezzo a un bosco, digiuni fin da questa mattina, assaliti a revolverate come tanti briganti… Per buona sorte uno di noi aveva in tasca un pezzo di candela. L’accendiamo con precauzione, esaminiamo attentamente i due sentieri e scopriamo in quello a destra le pedate fresche dei muli del primo carro.","NO"
"Rossi_Adolfo-Naccociu-1889","Rossi Adolfo","Naccociu","1889","Raccolti a conciliabolo intorno alla candela, sotto l’ombra profonda dei pini, sulla cima di quella montagna, noi formavamo un quadro dei più bizzarri, un gruppo degno di Rembrandt. Seguimmo la tracce e dopo dieci minuti trovammo le tende bianche e le log-houses della 15.ma sezione. Ci attendeva la cena, ma oramai non avevamo più la forza di mangiare; bevemmo un po’ di the e ci coricammo.","NO"
"Rossi_Adolfo-Naccociu-1889","Rossi Adolfo","Naccociu","1889","Ci trovavamo a circa 11,000 piedi sul livello del mare. XV. In alto","NO"
"Rossi_Adolfo-Naccociu-1889","Rossi Adolfo","Naccociu","1889","La casa destinata a me ed ai miei compagni era composta di tronchi di pino che avevano ancora la scorza, cementati con fango, e divisa lungo le pareti in tanti scompartimenti in forma di scansie, capaci di due persone ciascuno. Un’apertura quadrata per la quale entrava liberamente la brezza notturna, faceva le funzioni di porta. Era quello che si chiama “log-house” una capanna fabbricata in mezza giornata senza adoperar altri ferri che l’accetta.","NO"
"Rossi_Adolfo-Naccociu-1889","Rossi Adolfo","Naccociu","1889","Io mi accomodai in uno degli scompartimenti, mi avvolsi nella mia coperta di lana e mi posi una valigia sotto il capo per guanciale. fieno fresco e profumato mi parve un materasso di piume; ma prima di addormentarmi riflettei sulla nuova situazione. In quell’altissimo accampamento, a tanta distanza dai luoghi abitati, io mi trovavo completamente a discrezione dell’agente che ci aveva condotti lassù; se costui teneva conto della lettera di raccomandazione, se manteneva la promessa, fidando sulla quale ero partito, di essere occupato almeno come “foreman” sta bene; altrimenti che sarebbe stato di me?","YES"
"Rossi_Adolfo-Naccociu-1889","Rossi Adolfo","Naccociu","1889","Tormentato da questo punto interrogativo volsi uno sguardo nell’interno della capanna; i compagni sfiniti, febbricitanti, spaventati dal trovarsi sulla cresta di una montagna, presso la neve, alla fine di luglio, si coricavano silenziosamente. Girai gli occhi verso il gran buco per il quale ero entrato; al di sopra degli alberi alcune stelle brillavano nel cielo azzurro. Tirava un venticello che a noi provenienti dalle calde pianure sembrava doppiamente freddo.","NO"
"Rossi_Adolfo-Naccociu-1889","Rossi Adolfo","Naccociu","1889","― Gaetano! ― chiamai pian piano. ― Presente!","NO"
"Rossi_Adolfo-Naccociu-1889","Rossi Adolfo","Naccociu","1889","rispose una voce dallo scompartimento di sotto. ― Che ne pensate della nostra palazzina di villeggiatura? ― Penso che siamo traditi, penso che ci vogliono ammazzare.","NO"
"Rossi_Adolfo-Naccociu-1889","Rossi Adolfo","Naccociu","1889","C’invitarono a venire a lavorare nel Colorado, ma, perdio, non dissero che si trattava d’arrampicarsi su queste cime, battendo i denti dal freddo nel cuore dell’estate. ― Quello che io temo si è che i nostri domattina si ammutinino, che non vogliano saperne di fermarsi qui, che se la piglino coll’agente, che lo costringano a ricondurci a Denver. ― E quello di cui io sono sicuro adesso si è che in simile spelonca piglieremo tutti dei dolori reumatici e ci sveglieremo domattina con un raffreddore numero uno.","YES"
"Rossi_Adolfo-Naccociu-1889","Rossi Adolfo","Naccociu","1889","― Non iscoraggiamoci sotto l’influenza del freddo improvviso e della stanchezza. A domani. ― A domani.","NO"
"Rossi_Adolfo-Naccociu-1889","Rossi Adolfo","Naccociu","1889","Successe un silenzio profondo; di fuori non si sentiva che il mormorio del vento fra i rami dei pini, e di dentro il russare più o meno rumoroso de’ dormienti. La mattina seguente, prima delle sei, mi svegliai coi piedi gelati, balzai dal giaciglio, infilai li stivali e uscii. La montagna era illuminata a levante dai primi raggi del sole, mentre a ponente era avvolta ancora nell’oscurità.","NO"
"Rossi_Adolfo-Naccociu-1889","Rossi Adolfo","Naccociu","1889","A pochi passi di distanza, sulle creste vicine, biancheggiava la neve. Levai un asciugamano dalla mia valigia e andai a lavarmi il viso ad una fonte. La “log-house” dove avevo dormito giaceva in una depressione di terreno fra due sommità; sorgevano accanto alcune tende; una destinata alla cucina ed ai pasti, l’altra ad un centinaio di operai irlandesi.","NO"
"Rossi_Adolfo-Naccociu-1889","Rossi Adolfo","Naccociu","1889","Ad uno ad uno s’alzavano anche i compagni. Appena diedero uno sguardo alla posizione e videro la neve, e sentirono il freddo, cominciarono a giurare che non si sarebbero fermati lassù a nessun patto e andarono in cerca dell’agente. Credevano che costui dormisse nella tenda di Davis e Dwyer, i direttori dei lavori su quel tronco di ferrovia.","NO"
"Rossi_Adolfo-Naccociu-1889","Rossi Adolfo","Naccociu","1889","Ma l’agente non compariva. ― Dove mai s’è cacciato a dormire quello che ci condusse qui? ― chiedemmo a Davis.","NO"
"Rossi_Adolfo-Naccociu-1889","Rossi Adolfo","Naccociu","1889","― Esso non ha passata la notte nell’accampamento. È ritornato a Como iersera appena vi siete coricati. ― E oramai noi dobbiamo fermarci e lavorare qui?","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente. ― Io mi avanzai. ― E prima di partire non vi parlò di me?","NO"
"Rossi_Adolfo-Naccociu-1889","Rossi Adolfo","Naccociu","1889","― No; disse; “Io vi consegno cinquanta buoni operai e buona notte.” ― Come, non v’informò che io fui condotto quà per essere un “foremen” un “timekeeper” qualche cosa di simile? ― Neppure una parola.","NO"
"Rossi_Adolfo-Naccociu-1889","Rossi Adolfo","Naccociu","1889","― E dunque... ― Voi siete un operaio come i vostri compagni. Io ho i miei “foremen” i registri li tengo in ordine da me, e non ho bisogno che di braccianti.","NO"
"Rossi_Adolfo-Naccociu-1889","Rossi Adolfo","Naccociu","1889","― Ma voi vedete che fui ingannato: io non ho mai lavorato la terra. ― Mi dispiace, ma non posso offrirvi altro che la scelta fra il badile e il piccone. Nella mia situazione si trovavano parecchi altri giovinotti che s’erano decisi al lungo viaggio fidando sulla promessa di essere occupati come cuochi, fabbri, falegnami, ecc.","NO"
"Rossi_Adolfo-Naccociu-1889","Rossi Adolfo","Naccociu","1889","Davis tronco le proteste dicendo: ― Cari miei, il contrattore che assunse la costruzione di questo tronco richiese degli uomini per diboscare la linea tracciata e livellare il terreno; egli non incaricò nessuno di portar gente che conosca altri mestieri. Gli agenti, naturalmente, pur di guadagnare la commissione, non furono scrupolosi e vi diedero ad intendere delle frottole.","NO"
"Rossi_Adolfo-Naccociu-1889","Rossi Adolfo","Naccociu","1889","Però vedo che siete tutti giovanotti robusti, non ispaventatevi. Il lavoro non è molto faticoso, la paga è di dollari 2, 25 al giorno e il board (vitto) costa soltanto 5 dollari alla settimana. Che potevamo rispondere!","YES"
"Rossi_Adolfo-Naccociu-1889","Rossi Adolfo","Naccociu","1889","Io e Gaetano fummo i primi a dar esempio di buon senso e di sangue freddo. ― Facciamo colazione ― dicemmo ― e poi discorreremo con calma. Oggi è domenica, non si lavora, ed abbiamo tutta la giornata libera per decidere sul da farsi.","NO"
"Rossi_Adolfo-Naccociu-1889","Rossi Adolfo","Naccociu","1889","Entrammo nella tenda, nel nostro salone da pranzo. The pessimo, melasso in luogo di zucchero, carne durissima, pane orribile... Soltanto l’acqua era buona.","YES"
"Rossi_Adolfo-Naccociu-1889","Rossi Adolfo","Naccociu","1889","I meno schifiltosi mangiarono, gli altri si contentarono di una tazza della nera bevanda e poi si raccolsero tutti in circolo dinanzi alla “log-house.” Ognuno voleva dire contemporaneamente la sua. ― È un tradimento. ― Noi dobbiamo ritornar tutti a piedi fino a Como, e tagliar il collo a chi ci trascinò quà.","NO"
"Rossi_Adolfo-Naccociu-1889","Rossi Adolfo","Naccociu","1889","― Sì, sì, non siamo avvezzi a queste alture spaventevoli, noi non resisteremo. ― Maledetto il giorno che lasciammo Nuova York. ― Vogliamo vendicarci.","NO"
"Rossi_Adolfo-Naccociu-1889","Rossi Adolfo","Naccociu","1889","Gaetano, io e gli altri più calmi lasciavamo libero sfogo alla furia e alla rabbia dei compagni. Il sole intanto si alzava e i suoi raggi intiepidivano l’atmosfera. Riscaldando l’aria pareva che il sole raffreddasse la fantasia dei più arrabbiati giovinotti.","NO"
"Rossi_Adolfo-Naccociu-1889","Rossi Adolfo","Naccociu","1889","Insieme con la brezza gelata del mattino dileguavasi la paura; io me ne accorsi e mi feci innanzi. ― Voi volete scendere tutti quanti dalla montagna e ritornarvene a Como, nevvero? ― Sì, sì, oggi stesso o domattina al più tardi.","NO"
"Rossi_Adolfo-Naccociu-1889","Rossi Adolfo","Naccociu","1889","― Vedeste che Como è un villaggio di poche case, dove non troveremmo certo da lavorare. ― Ma da Como noi vogliamo andarcene a Denver. ― E i denari?","NO"
"Rossi_Adolfo-Naccociu-1889","Rossi Adolfo","Naccociu","1889","― Non ci deve voler tanto; siamo arrivati in poco più di cinque ore. ― Il viaggio da Como a Denver lungo la ferrovia Denver and South Park, ci costerebbe tredici dollari a testa. Chi di voi possiede questa somma?","NO"
"Rossi_Adolfo-Naccociu-1889","Rossi Adolfo","Naccociu","1889","Silenzio generale. Gaetano scoppiò in una risata. ― Dunque vedete, amici miei — continuai ― che le chiacchiere sono perfettamente inutili.","NO"
"Rossi_Adolfo-Naccociu-1889","Rossi Adolfo","Naccociu","1889","O si ha i mezzi d’andarsene, o rimanere. Partendo da Nuova York, noi non stipulammo alcun contratto in iscritto; ci fecero viaggiare gratis per più di due mila miglia; ci dissero che i lavori su cui ci portavano erano lavori ferroviari, e lo sono. Qualche migliaio di piedi più alto o più basso, che importa ai contrattori?","YES"
"Rossi_Adolfo-Naccociu-1889","Rossi Adolfo","Naccociu","1889","Io ingannato per il primo, credo che non abbiamo il diritto di lamentarci. ― Sì voi parlate bene ― mormorarono ― ma credete che possiamo avvezzarci a lavorare quassù, dove fa tanto freddo, mangiando male e dormendo peggio? ― Queste sono circostanze secondarie; mentre parliamo ci accorgiamo già che i raggi del sole scaldano anche quassù; in quanto al vitto siamo in cinquanta, e, insistendo, spero che il Davis permetterà che Gaetano sia il nostro cuoco e ci faccia la cucina separatamente dagli irlandesi.","NO"
"Rossi_Adolfo-Naccociu-1889","Rossi Adolfo","Naccociu","1889","Riguardo alla casa poi, dipende da noi il migliorarla. Non abbiamo forse Francesco, il maestro d’ascia, che in poche ore può farci porte e finestre? Del legname non ne manca!","YES"
"Rossi_Adolfo-Naccociu-1889","Rossi Adolfo","Naccociu","1889","L’assemblea si divise in due partiti. Due terzi approvavano la mia opinione, gli altri si ostinavano. ― Mettiamo ai voti un ordine del giorno.","NO"
"Rossi_Adolfo-Naccociu-1889","Rossi Adolfo","Naccociu","1889","― esclamò Gaetano. ― Formulatelo voi. ― Visto e considerato che ci troviamo sulle creste delle Montagne Rocciose, ad 11,000 piedi di altezza, senza denari per ritornare ai centri abitati, si delibera di subire la situazione.","NO"
"Rossi_Adolfo-Naccociu-1889","Rossi Adolfo","Naccociu","1889","Chi approva si rassegnerà e comincierà domattina a lavorare, e chi non approva... cosa farà? ― Cosa farà? ― ripetè Gaetano girando intorno i suoi occhioni.","YES"
"Rossi_Adolfo-Naccociu-1889","Rossi Adolfo","Naccociu","1889","Nessuno rispose. ― Allora la discussione è chiusa ― concluse Gaetano ― e invece di perderci in lamentazioni, faremo molto meglio a stare allegri. Così dicendo chiamò alcuni suoi amici ed entrarono insieme nella log-house.","NO"
"Rossi_Adolfo-Naccociu-1889","Rossi Adolfo","Naccociu","1889","Ne uscirono di lì a pochi minuti portando seco un’armonica, un flauto ed un trombone. Furono accolti da applausi. Gaetano, serio ed impassibile, fece salire i tre suonatori sopra una eminenza vicina, li invitò a sedersi a cavalcioni di un vecchio tronco di pino morto, fè segno ai sei che cantavano con lui nei vagoni di accostarsi e date le opportune istruzioni all’orchestra, inaugurò un gran concerto vocale ed istrumentale.","NO"
"Rossi_Adolfo-Naccociu-1889","Rossi Adolfo","Naccociu","1889","Era una scena bizzarra, indescrivibile. Le note del flauto, dell’armonica e del trombone, si spandevano rapide e stridenti lungo quelle chine, per l’aria rarefatta, producendo effetti nuovi e singolari. Era certamente la prima volta che gli echi delle montagne circostanti ripercuotevano attoniti simili rumori.","NO"
"Rossi_Adolfo-Naccociu-1889","Rossi Adolfo","Naccociu","1889","Non solo i compagni di Gaetano, ma gli operai irlandesi tutti, e i capi mulattieri e il cuoco fecero circolo intorno all’orchestra improvvisata, applaudendo ogni pezzo fragorosamente. Gaetano si ringalluzziva tutto. Il sole contribuiva ad accrescere il buon umore, persuadendoci che in quella stagione, di giorno, non faceva poi tanto freddo neppure lassù.","NO"
"Rossi_Adolfo-Naccociu-1889","Rossi Adolfo","Naccociu","1889","A mezzogiorno desinammo e ci recammo quindi a visitare la ferrovia in costruzione. La linea serpeggiava lungo quelle creste e faceva parte del tronco da Como a Breckenridge. Una prima squadra diboscava, una seconda faceva saltar le roccie, ed una terza, coi badili, coi carri e coi muli livellava il terreno.","NO"
"Rossi_Adolfo-Naccociu-1889","Rossi Adolfo","Naccociu","1889","Internatici nei boschi, scoprimmo una grande quantità di funghi. Gaetano, cuoco, li riconobbe commestibili e promise di prepararne dei piatti superbi. Compiute le nostre esplorazioni, ritornammo al campo.","NO"
"Rossi_Adolfo-Naccociu-1889","Rossi Adolfo","Naccociu","1889","Ma alla sera, forti dell’esperienza della notte innanzi, raccogliemmo una grande quantità di rami secchi è accendemmo dinanzi alla capanna un fuoco veramente classico. I tronchi del pino resinosi ardevano come zolfanelli. Riuniti intorno al gigantesco braciere, ascoltavamo le fole di Gaetano, narratore facile e faceto.","NO"
"Rossi_Adolfo-Naccociu-1889","Rossi Adolfo","Naccociu","1889","La notte era bella e il firmamento luccicava di stelle. Dopo ventiquattr’ore, prima ancora d’aver dato mano al lavoro, ci eravamo abituati alla nuova casa, alla vita monotona e non ci lagnavamo più. Pur volendo dare il buon esempio, io però non intendevo di rimaner lassù a zappar la terra, persuaso che col badile in mano non avevo proprio niente da imparare.","YES"
"Rossi_Adolfo-Naccociu-1889","Rossi Adolfo","Naccociu","1889","Informatomi, seppi che a quattro miglia di distanza c’era un paesetto di circa 800 abitanti, Breckenridge: villaggio di minatori, situato a circa settemila piedi di altezza. Al lunedì mattina, vestito d’una camicia di lana e d’un paio di pantaloni di tela, misi una vanga in ispalla e dissi ai compagni: “Chi vuol lavorar mi segua.” Meno sei o sette, tutti si avviarono verso la linea in costruzione dove, chi col piccone e chi col badile, fummo messi a livellar la strada. Si trattava soltanto di smuovere la terra e di gettarla giù lungo i fianchi del monte.","NO"
"Rossi_Adolfo-Naccociu-1889","Rossi Adolfo","Naccociu","1889","Dove c’erano dei sassi sottentravano i minatori. Oltrechè per incoraggiare i compagni, io mi ero messo a lavorare per non essere deriso dai più rozzi. Se me ne fossi stato ozioso ad aspettar la prima visita dell’agente, non avrebbero mancato di canzonare il foremen” fallito.","YES"
"Rossi_Adolfo-Naccociu-1889","Rossi Adolfo","Naccociu","1889","Invece vedendomi, con le maniche rimboccate, maneggiar robustamente la vanga, tutti quanti dicevano di me: ― Povero diavolo, dalla penna al manico del badile c’è un po’ di divario; ma non s’è perduto d’animo. Il sole intanto s’innalzava nel cielo di un azzurro profondo, convincendo i più ostinati che su quelle cime faceva freddo alla notte, ma durante la giornata il clima era eccellente.","YES"
"Rossi_Adolfo-Naccociu-1889","Rossi Adolfo","Naccociu","1889","Ad 11,000 piedi d’altezza, i raggi solari non scottano ma bruciano la pelle di chi non è avvezzo. Infatti alla sera ci accorgemmo che sulle braccia e sul collo rimasti scoperti tutto il giorno, la pelle era divenuta rossa, del colore dei gamberi; e di lì a due o tre giorni la cambiammo come le serpi in primavera. Un altro inconveniente, era la sete che soffrivamo nella prima settimana in causa della rarefazione dell’aria; ma l’acqua che scaturiva dalle roccie era così fresca e buona che non ci badavamo.","NO"
"Rossi_Adolfo-Naccociu-1889","Rossi Adolfo","Naccociu","1889","Io dunque al pari degli altri lavorai tutto il lunedì; sapevo che, volendo, sebbene non avvezzo, avrei potuto continuare. Dopo tre o quattro giorni mi sarebbero dolute le reni, le braccia e la schiena, ma superata quella prova, chiunque adopera la vanga come un contadino. Però il martedì mattina, visto che i malumori eran cessati e che i compagni si rassegnavano oramai alla loro sorte, andai a trovare il capo nella sua tenda e gli dissi:","NO"
"Rossi_Adolfo-Naccociu-1889","Rossi Adolfo","Naccociu","1889","― Caro signor Davis, io arrivai qui sabato sera e sono in debito verso la vostra amministrazione di un giorno di vitto e di due notti d’alloggio; ma avendo lavorato tutta la giornata di ieri, spero di non dovervi un soldo, nevvero? ― Niente affatto, anzi siete in credito di qualche “dime” ― Allora posso andarmene liberamente.","NO"
"Rossi_Adolfo-Naccociu-1889","Rossi Adolfo","Naccociu","1889","Vi raccontai in che maniera fui condotto quassù e capirete che non devo e non voglio adattarmi a vangar la terra. ― Avete ragione, ma dove intendete di andare? ― “Andrò ramingo e povero Dove il destin mi porta!..”","NO"
"Rossi_Adolfo-Naccociu-1889","Rossi Adolfo","Naccociu","1889","E salutato Davis, strinsi la mano a Gaetano e agli altri amici e colla mia valigia in mano abbandonai l’accampamento e presi il sentiero di Breckenridge. La mattina era bella, fresca, profumata. Il cielo limpido, la natura sorridente pareva che m’invitassero a non disperar della fortuna.","NO"
"Rossi_Adolfo-Naccociu-1889","Rossi Adolfo","Naccociu","1889","Tuttavia, malgrado quelle lusinghe verdi e turchine, pensavo: “Io sono uno che scende da una montagna e si avvia ad un paese ignoto, con due o tre dollari in tasca, senza sapere cosa farà. In una città come Nuova York, in mezzo a un milione di abitanti, uno non dispera mai d’occuparsi; in un villaggio di minatori le probabilità diminuiscono spaventosamente.” Camminavo. L’erta viottola era affatto solitaria.","NO"
"Rossi_Adolfo-Naccociu-1889","Rossi Adolfo","Naccociu","1889","Non udivo altro rumore che quello dei sassi fatti saltar per aria dai minatori sulla ferrovia in costruzione. La cosa che maggiormente mi preoccupava era il peso delia valigia. Di tanto in tanto mi fermavo per pigliar fiato, mi dissetavo a qualche sorgente e sedevo sui tronchi di pino morto gettando dei sassolini agli scoiattoli che popolavano quelle solitudini.","NO"
"Rossi_Adolfo-Naccociu-1889","Rossi Adolfo","Naccociu","1889","Stimavo perfettamente superfluo il pensare all’indomani. Dopo circa due ore di cammino, di riposi e di contemplazioni delle selvagge bellezze delle Montagne Rocciose, scendendo sempre cominciai a vedere i tetti di alcune case di legno; mi sentii consolare. Affrettai il passo e giunto in una piccola valle in cui giaceva il villaggio, infilai risolutamente la strada principale.","NO"
"Rossi_Adolfo-Naccociu-1889","Rossi Adolfo","Naccociu","1889","Breckenridge è un gruppo di case, ricinto da cime boscose, attraversato da un torrente. Sebbene non conti mille anime, possiede già un giornaletto quotidiano ed uno settimanale, una Banca ed una chiesa. Mentre imparavo queste cose dalle insegne, pervenni dinanzi ad un bell’edificio di legno, sulla cui porta lessi:","NO"
"Rossi_Adolfo-Naccociu-1889","Rossi Adolfo","Naccociu","1889","“Panatteria - Pasticceria - Restaurant - Un buon pranzo per 35 soldi.” ― Quest’ultimo è proprio quello che occorre a me ― pensai ― Dev’essere giusto mezzogiorno. Entrai.","NO"
"Rossi_Adolfo-Naccociu-1889","Rossi Adolfo","Naccociu","1889","In una sala assai pulita, una dozzina di persone finivano di desinare, serviti dal padrone, un tedesco di mezza età dalla faccia aperta e leale. Il pranzetto era eccellente. ― Bel giorno, oggi ― disse il padrone a me rimasto solo nella sala.","NO"
"Rossi_Adolfo-Naccociu-1889","Rossi Adolfo","Naccociu","1889","― Stupendo; scendo giusto adesso dalla Sezione 15; una magnifica passeggiata. ― Ah, venite dalla Section 15? Mi dissero che sono giunti lassù molti nuovi operai.","NO"
"Rossi_Adolfo-Naccociu-1889","Rossi Adolfo","Naccociu","1889","― È vero. ― Italiani? ― Gli ultimi arrivati son tutti italiani, meno due o tre francesi.","NO"
"Rossi_Adolfo-Naccociu-1889","Rossi Adolfo","Naccociu","1889","― Io parlo francese, sapete; da ragazzo ho lavorato molti anni a Parigi. ― Sì? ― Avranno avuto paura del freddo arrampicandosi lassù e trovando la neve, i poveri lavoranti, non è vero?","NO"
"Rossi_Adolfo-Naccociu-1889","Rossi Adolfo","Naccociu","1889","― Certamente, non volevano fermarsi. E notate che molti di quei giovani non lavorarono mai la terra; nell’ultima squadra ci sono dei cuochi, dei fabbri, un orologiaio, un corista ed un suonatore di trombone. ― Ma cosa vennero a far quassù?","NO"
"Rossi_Adolfo-Naccociu-1889","Rossi Adolfo","Naccociu","1889","― Eh! In Nuova York gli agenti dei contrattori dicevano loro che nel Colorado c’era lavoro per tutti, e col viaggio pagato partirono alla ventura. ― Poveri diavoli!","NO"
"Rossi_Adolfo-Naccociu-1889","Rossi Adolfo","Naccociu","1889","― Mah! ― E conoscete voi gli ultimi arrivati? ― Sì, tutti: perchè?","NO"
"Rossi_Adolfo-Naccociu-1889","Rossi Adolfo","Naccociu","1889","― Perchè se fra gl’ingannati ci fosse un giovinotto svelto, intelligente, che parlasse discretamente l’inglese, io l’impiegherei. I miei affari van bene; ho bisogno d’uno che mi aiuti, che stia per me in bottega finchè io lavoro coi fornai. ― Per bacco!","NO"
"Rossi_Adolfo-Naccociu-1889","Rossi Adolfo","Naccociu","1889","Avete fatto bene a parlarmene; io ne conosco uno che farebbe proprio per voi. ― Davvero? ― Si, è un ragazzo grande, grosso, robusto come me; parla mediocremente inglese e francese, come me; sa stare al banco di una bottega perchè in Nuova York fu per qualche tempo “book-keeper” in un “confectionery store” e finalmente può darvi una mano a servire i vostri clienti perchè fece anche il cameriere nella metropoli.","NO"
"Rossi_Adolfo-Naccociu-1889","Rossi Adolfo","Naccociu","1889","― Ma costui sarebbe un prezioso acquisto! Sperate che accetterà? ― Secondo, quanto pagate?","NO"
"Rossi_Adolfo-Naccociu-1889","Rossi Adolfo","Naccociu","1889","― Se è capace, come voi dite, venti dollari al mese, vitto e alloggio. ― Nell’ovest venti dollari al mese son pochini. ― Ma prima voglio provarlo; se mi piacerà, gliene darò trenta.","NO"
"Rossi_Adolfo-Naccociu-1889","Rossi Adolfo","Naccociu","1889","― Allora contateci, avrete quel giovane; quando lo volete? ― Al più presto possibile, magari domattina. ― Mostratemi la sua stanza.","NO"
"Rossi_Adolfo-Naccociu-1889","Rossi Adolfo","Naccociu","1889","Il padrone salì le scale; io lo seguii colla mia valigia. ― Ecco ― disse il buon tedesco introducendomi in una cameretta assai decente ― È piccolina, ma pulita. Questo è il letto.","NO"
"Rossi_Adolfo-Naccociu-1889","Rossi Adolfo","Naccociu","1889","― Ed ecco il vostro garzone ― risposi deponendo la valigia. ― Io sono il giovane di cui vi parlavo. Il tedesco mi guardò meravigliato.","NO"
"Rossi_Adolfo-Naccociu-1889","Rossi Adolfo","Naccociu","1889","Gli pareva strano che io fossi ridotto tanto “in extremis.” ― Ma voi scherzate! ― Niente affatto.","YES"
"Rossi_Adolfo-Naccociu-1889","Rossi Adolfo","Naccociu","1889","Fui condotto lassù per fare il “foremen”; posti da foremen non ce n’erano e denaro per tornare indietro neppure. ― Allora noi siamo belli e combinati. Quando comincierete a lavorare?","NO"
"Rossi_Adolfo-Naccociu-1889","Rossi Adolfo","Naccociu","1889","― Domattina, come ho promesso. Mutai panni, andai a fare un bagno nella bottega d’un barbiere, chè ne sentivo bisogno estremo dopo una settimana di viaggio; percorsi poi in lungo e in largo la mia nuova residenza, come un generale che voglia riconoscere le ultime posizioni occupate, e rimasi soddisfatto. Breckenridge mi piaceva.","NO"
"Rossi_Adolfo-Naccociu-1889","Rossi Adolfo","Naccociu","1889","Situato in quella valletta, a più di 2000 metri sul livello del mare, circondato di creste rocciose, con un orizzonte di pini e di nevi, mi parve un magnifico paese, nel cuore dell’estate. Era un po’ strano veramente l’andare a finire in un remoto villaggio, dopo duemila miglia di ferrovia nel lontano e famoso Ovest; ma il lagnarsi sarebbe stata una vera ingratitudine. ― “Veni, vidi, vici!” ― pensavo ― Arrivo, nella prima casa in cui entro trovo subito una buona occupazione.","YES"
"Rossi_Adolfo-Naccociu-1889","Rossi Adolfo","Naccociu","1889","Ciò si chiama essere fortunati! Vitto alloggio, uova fresche, aria fine, paesaggi stupendi... Io qui ingrasserò.","YES"
"Rossi_Adolfo-Naccociu-1889","Rossi Adolfo","Naccociu","1889","Ritornai a casa, cenai col padrone, fui presentato alla moglie, alla cuoca, ai fornai ed incominciai a stringere amicizia colla figlia più giovane del mio principale, una bella creatura rosea e bionda che pareva un angioletto e che si chiamava Joan. Quando mi coricai sopra il mio letto bianco, di cui apprezzavo tutte le seduzioni dopo aver dormito tante notti sulle panche dai vagoni e sul fieno della log-hous, mi addormentai con una profonda fede nella provvidenza. Alla notte sognai Joan e mi parve di sentir sulla fronte i ricci di quella cara testolina… In sull’alba mi svegliarono il canto del gallo e l’aria frizzante della montagna che entrava dalla finestra dimenticata aperta.","NO"
"Rossi_Adolfo-Naccociu-1889","Rossi Adolfo","Naccociu","1889","Scesi e coll’occhio d’uno proveniente da Nuova York, la Parigi d’America, m’accorsi d’avere qualche cosa da insegnare a quei buoni provinciali. Scaldai dell’acqua, legai degli stracci in fondo ad un manico di scopa e in un’ora lavai le invetriate e il pavimento, che nessuno aveva mai toccato da sei mesi. Disposi quindi in un ordine migliore di quello in cui si trovavano le vetrine delle paste, le scansie del pane ed apparecchiai le tavole con un’eleganza mai vista a Breckenridge.","NO"
"Rossi_Adolfo-Naccociu-1889","Rossi Adolfo","Naccociu","1889","Quando si alzarono, i padroni non riconoscevano più la loro bottega. Io accolsi modestamente i complimenti. Giunta l’ora della colazione, l’ottima coppia si scalmanava, s’accingeva a fare un viaggio in cucina per ogni piatto e per ogni posata, come usavano prima; ma io li fermai.","NO"
"Rossi_Adolfo-Naccociu-1889","Rossi Adolfo","Naccociu","1889","― Per dar da merenda ad una ventina di persone ― dissi con calma ― basto io solo; guardate. Afferrai un ampio vassoio che giaceva dimenticato in un angolo, vi posi sopra venti tazze di caffè e le servii in un colpo solo. Feci altrettanto con le bistecche, con le frittate e coi pezzi di “pie”; in cinque minuti i pensionari facevano tutti colazione contemporaneamente.","NO"
"Rossi_Adolfo-Naccociu-1889","Rossi Adolfo","Naccociu","1889","Marito e moglie, ritti sulla porta della cucina, guardavano meravigliati. Gli avventori poi, abituati a digerire il primo piatto prima di avere il secondo, erano pieni di ammirazione. ― Ma voi siete un cameriere di professione e “first class” ― esclamò il padrone.","YES"
"Rossi_Adolfo-Naccociu-1889","Rossi Adolfo","Naccociu","1889","― Eh, m’ingegno ― rispondevo io che volevo mantenere alto il mio prestigio. ― Nuova York è il paese dell’attività per eccellenza: laggiù un uomo impara a lavorare per quattro. Per darmi una prova della sua stima, dopo avermi veduto all’opera tutto il giorno a vendere al banco pane e paste e sbrigare con uguale prestezza i desinari e le cene, il principale, chiamatomi in disparte, quella sera stessa mi disse:","NO"
"Rossi_Adolfo-Naccociu-1889","Rossi Adolfo","Naccociu","1889","― Voi avrete trenta dollari al mese e state con me che ve ne chiamerete contento. Io intanto m’innamoravo degli occhi di Joan; la chiamavo la mia Giovannina. Finita la giornata mi dedicavo tutto a lei, la conducevo sulla veranda e le raccontavo tante cose.","NO"
"Rossi_Adolfo-Naccociu-1889","Rossi Adolfo","Naccociu","1889","Joan mi contraccambiò presto di pari affetto; si lasciava baciare, ed amava molto di sentirmi parlare in italiano. Non capiva una parola, ma gustava l’armonia della lingua del sì e sorrideva amorosamente. Io le cantava delle canzoni assai belle; la preferita da Joan era quella che Heine imparò da una montanara della selva Nera.","NO"
"Rossi_Adolfo-Naccociu-1889","Rossi Adolfo","Naccociu","1889","Diceva così: “Risiede sulla montagna la capanna ove abita il vecchio minatore; sopra vi mormora il verde abete e vi brilla la luna dorata. Nella capanna vi è una sedia a bracciuoli riccamente e meravigliosamente cesellata; è felice colui che entro vi siede e il felice mortale son io.","NO"
"Rossi_Adolfo-Naccociu-1889","Rossi Adolfo","Naccociu","1889","Sullo sgabello è assisa la giovane figlia; la piccolina appoggia le sue braccia sulle mie ginocchia; i di lei occhi sono come due stelle azzurre, e la sua bocca una rosa porporina. E le graziose stelle azzurre mi guardano in tutto il loro celeste candore; ed ella finalmente mette il suo dito di giglio sulla rosa porporina. ― No, non ci vede la madre, perciocchè ella fila attentamente del lino, e il padre pizzica la chitarra e canta la vecchia canzone.","NO"
"Rossi_Adolfo-Naccociu-1889","Rossi Adolfo","Naccociu","1889","E la piccolina mi racconta cose piane ben piano e colla voce soffocata; ella mi ha già confidati parecchi importanti segreti. ― Ma dopo che è morta la zia, non possiamo più andare alla festa degli archibugi; e laggiù vi sono delle belle cose. Qui al contrario tutto è triste sulla fredda altezza della montagna; e nell’inverno noi siamo affatto come sepolti nella neve.","YES"
"Rossi_Adolfo-Naccociu-1889","Rossi Adolfo","Naccociu","1889","E io sono una timida fanciulla, e ho paura come un ragazzo dei cattivi spiriti della montagna che ronzano durante la notte. E a un tratto la bimba si tacque, come spaventata dalle sue proprie parole e si coperse colle sue piccole mani i suoi occhi leggiadri. L’abete mormora più romoroso di fuori e il filatoio stride e rumoreggia, e la chitarra risuona in mezzo di questi rumori e la canzonava cantarellando: Non temere, cara fanciulla, della potenza degli spiriti cattivi: giorno e notte, cara fanciulla, gli angeli celesti ti sorvegliano.” ….","NO"
"Rossi_Adolfo-Naccociu-1889","Rossi Adolfo","Naccociu","1889","Joan s’addormentava fra le mie braccia; la portavo delicatamente nella stanza della madre, le deponevo in fronte un ultimo bacio e me ne andavo a letto io pure. Amandomi ogni giorno più, Joan diveniva gelosa di me. Ella non voleva che guardassi la sua sorella maggiore e alla sera piangeva se io dovevo uscire, e non andava a letto se prima non aveva posata la sua testolina sulla mia spalla.","NO"
"Rossi_Adolfo-Naccociu-1889","Rossi Adolfo","Naccociu","1889","Joan aveva tre anni soli, ma era tanto bella e i suoi occhi guardavano così dolcemente, che non avrei cambiato il suo amore con quello, d’una regina. XVI. I cercatori d’oro nelle Montagne Rocciose","NO"
"Rossi_Adolfo-Naccociu-1889","Rossi Adolfo","Naccociu","1889","A chi proveniva da una metropoli, la vita di Breckenridge non presentava certamente molte attrattive. Anche lassù però c’era da imparar qualche cosa. Mangiavo per esempio, della carne di cervi e d’antilopi uccisi nelle montagne circostanti, carne assai più succolenta e saporita di quella di bue.","NO"
"Rossi_Adolfo-Naccociu-1889","Rossi Adolfo","Naccociu","1889","Osservavo davvicino i minatori e i cercatori d’oro, gente rozza ed intelligente nello stesso tempo, che quando lavorano nelle miniere o errano in cerca di filoni, sono modelli d’operai, sobri, infaticabili: e quando scendono nei luoghi abitati, s’ubbriacano ventiquattr’ore al giorno, scialacquano il denaro, s’abbandonano alle orgie più brutali! Tipi strani! I pratici, quelli che a colpo d’occhio sanno distinguere i minerali auriferi ed argentiferi, ed apprezzare l’estensione ed il valore d’una vena dall’aspetto esteriore della roccia, sono tanti milionari in erba, sebbene vestiti di grossi stivaloni, di capellacci e di fustagno.","NO"
"Rossi_Adolfo-Naccociu-1889","Rossi Adolfo","Naccociu","1889","Certi giorni vedevo capitare in Breckenridge degli uomini laceri, affamati, coi capelli lunghi e le barbe ispide, che avevano passato dei mesi intieri fra le solitudini delle Rocciose alla ricerca dell’oro. Costoro generalmente non studiarono mai mineralogia; ma lavorando fin da ragazzi nelle miniere, dal colore, dalla posizione, imparano a valutare meglio di uno scienziato la ricchezza dei minerali. S’uniscono in due, quattro, sei, si armano di carabine e di revolvers, piglian seco un sacco di pane, di formaggio, di carne conservata con qualche bottiglia di whiskey e s’internano nei parkes, nelle regioni notoriamente più ricche di metalli.","NO"
"Rossi_Adolfo-Naccociu-1889","Rossi Adolfo","Naccociu","1889","Là non vi sono villaggi, non case non sentieri, ma essi si avanzano coraggiosamente nelle foreste di pini, risalgono i letti asciutti dei torrenti, s’arrampicano sui picchi più scoscesi senza pensare al ritorno. Procedendo esaminano il colore dei sassi lungo i fianchi delle montagne e nei rigagnoli prodotti dalle piogge. Quando le pietre presentano l’aspetto a loro ben noto, si fermano per gli opportuni esperimenti.","NO"
"Rossi_Adolfo-Naccociu-1889","Rossi Adolfo","Naccociu","1889","Talora l’indizio è falso, ma qualche volta li guida alla scoperta di miniere ricchissime. La difficoltà non consiste nel trovare del minerale che contenga dell’oro e dell’argento, bensì nel distinguere, com’essi dicono, “quello che paga.” I filoni auriferi ed argentiferi abbondano lassù, ma la maggior parte non pagano col loro prodotto le spese del trasporto e della mano d’opera. Il buon esploratore perciò è colui, che senza perder tempo in tanti viaggi per far assaggiare nelle fornaci di Denver e di Leadville i minerali che scopre, conosce di primo acchito i filoni che valgono la pena di essere segnalati o no.","NO"
"Rossi_Adolfo-Naccociu-1889","Rossi Adolfo","Naccociu","1889","Alla sera gli avidi cercatori vanno in traccia di qualche caverna scavata dalla natura per passarvi la notte, e se non la trovano rizzano una capanna di rami e di frasche. Finchè han viveri seco, raramente sparano il fucile; quando li han finiti e trovansi a centinaia di miglia da qualsiasi villaggio, danno la caccia a tutti gli animali che incontrano, all’antilope, al cervo, alla lepre. Qualche giorno, su certe montagne, trovano della selvaggina meno pacifica e commestibile, cioè degli orsi, dai quali devono guardarsi la notte.","NO"
"Rossi_Adolfo-Naccociu-1889","Rossi Adolfo","Naccociu","1889","Ma li tengono facilmente lontani accendendo dei gran fuochi intorno all’accampamento. Quando scoprono una miniera veramente ricca, scavano per alcuni piedi onde esaminare lo spessore, la grandezza e la direzione delle vene; mettono nel loro sacco alcune libbre di minerale e poi si danno ogni cura di coprire il buco di terra e di sassi comuni affinchè non salti agli occhi di altri esploratori che il caso conducesse là. Per ricordarsi la posizione precisa usano, tornando al punto di partenza, di far delle incisioni sulle scorze dei pini più grossi che incontrano lungo il cammino.","NO"
"Rossi_Adolfo-Naccociu-1889","Rossi Adolfo","Naccociu","1889","Ma succede non di rado che, per una strana combinazione, mentre una compagnia sta pigliando possesso di un buon filone appena scoperto, si vede giungere alle spalle qualche coppia di sconosciuti esploratori. Allora fra quegli uomini animati dalla febbre dell’oro, accadono nelle alte solitudini delle scene spaventevoli. Se i sopraggiunti sono superiori di numero, intimano senz’altro ai primi di abbandonare la posizione; se pari, pretendono d’essere messi a parte della miniera trovata; e se gli scopritori resistono, succede una lotta a revolverate.","NO"
"Rossi_Adolfo-Naccociu-1889","Rossi Adolfo","Naccociu","1889","Quanti drammi sanguinosi si svolgono lassù; quanti uomini spariscono senza che nessuno sappia mai dove andarono a finire! Dove manca la società, dove la giustizia non è organizzata, prevale nell’Ovest il diritto del più forte, come prevalse sempre nell’infanzia dei popoli. Oggidì il più ricco proprietario di miniere nel Colorado è un certo Tabor, un arcimilionario che costrusse in Denver degli splendidi palazzi e un grandioso teatro, Tabor Opera House, uno dei più belli degli Stati Uniti, che egli regalò alla città.","NO"
"Rossi_Adolfo-Naccociu-1889","Rossi Adolfo","Naccociu","1889","Costui è ora un cittadino rispettato, azionista principale di tutte le banche, di tutte le compagnie, patrocinatore d’ogni impresa nuova; ma la voce pubblica narra che, quindici anni fa, Tabor era un miserabile cercatore d’oro, che divenne padrone delle prime miniere cacciandone a revolverate i veri scopritori, e si citano perfino i nomi di tre o quattro uomini da lui uccisi in presenza di testimoni. Dopo stenti indescrivibili, dopo aver sofferto freddo e fame, dormendo sempre a ciel sereno, spesso coi panni inzuppati d’acqua, appena i cercatori hanno trovato due o tre miniere che stimino ricche, ritornano ai centri abitati e fanno assaggiare nei fornelli d’esperimento i pezzi di minerale che portano seco. Per diventare proprietari della zona di montagna nella quale è situato il filone, basta pagare una piccola tassa al governo e adempiere alcune formalità col Land Office.","NO"
"Rossi_Adolfo-Naccociu-1889","Rossi Adolfo","Naccociu","1889","Macinato il minerale, se le previsioni eran giuste e se han denaro ritornano ai filoni scoperti con una squadra di minatori è li sfruttano per loro conto; oppure, se non possiedono mezzi, li vendono a delle Compagnie di miniere le quali li acquistano basandosi sul certificato dell’Assay Office che dice quanto per cento rende il minerale. Tali compagnie fanno spesso eccellenti affari; per dieci, venti, cinquantamila dollari diventano proprietarie di miniere da cui escono poi dei milioni; ma succede anche che paghino a carissimo prezzo delle vene assai promettenti da principio e che a qualche dozzina di metri di profondità non pagano le spese. In quell’alto villaggio abitava una fanciulla diciottenne, rimasta sola nella sua casetta di legno da pochi mesi, dacchè erale morta la mamma.","NO"
"Rossi_Adolfo-Naccociu-1889","Rossi Adolfo","Naccociu","1889","Era fresca come una rosa e tutti la dicevano la più bella giovane da marito di Breckenridge. Viveva lavando e stirando camicie, professione assai proficua nei paesi dell’interno dove non penetrarono ancora i lavandai chinesi. Infatti dando da fare per proprio conto ad altre due o tre donne, metteva da parte qualche dollaro per la sua dote.","NO"
"Rossi_Adolfo-Naccociu-1889","Rossi Adolfo","Naccociu","1889","Laboriosa, onesta, economa, veniva adocchiata avidamente dai giovinotti del paese: ma la bella lavandaia non aveva donato ancora il cuore a nessuno. Un sabato sera ella lavorava secondo il solito con le sue donne, quando passarono dinanzi alla casa tre minatori calati poco prima dalle montagne e che dopo aver mangiato e bevuto fuori di misura girandolavano oziosamente. ― Veh?","NO"
"Rossi_Adolfo-Naccociu-1889","Rossi Adolfo","Naccociu","1889","guardate che bel tocco di ragazza ― esclamò il più giovine dei tre, un giovinotto di venticinque anni, grande e grosso che pareva un gigante. ― Appetitosa davvero ― risposero i compagni ― ma che ti fermi a guardarla tanto? Puoi attaccar la tua voglia a un chiodo, Bill.","NO"
"Rossi_Adolfo-Naccociu-1889","Rossi Adolfo","Naccociu","1889","― O che ci volete scommettere che stanotte io l’avrò? I due amici si misero a ridere sguaiatamente, in atto di scherno. Bill, brillo ma non ancora completamente ubbriaco, entrò nella casa della lavandaia.","NO"
"Rossi_Adolfo-Naccociu-1889","Rossi Adolfo","Naccociu","1889","― Ho alcune camicie da far stirare le disse. Posso portarvele domattina? ― Certamente.","NO"
"Rossi_Adolfo-Naccociu-1889","Rossi Adolfo","Naccociu","1889","― Io vi procurerò anche la clientela dei minatori miei compagni. Come si fa a non interessarsi per una lavandaia così bella? Dite un pò, siete zitella o maritata?","NO"
"Rossi_Adolfo-Naccociu-1889","Rossi Adolfo","Naccociu","1889","― Zitella. ― E abitate in questa casa? ― Sì.","NO"
"Rossi_Adolfo-Naccociu-1889","Rossi Adolfo","Naccociu","1889","― Con la vostra famiglia? ― No, sono orfana. Perchè tante domande?","NO"
"Rossi_Adolfo-Naccociu-1889","Rossi Adolfo","Naccociu","1889","Bill ne sapeva abbastanza. Uscì, raggiunse i compagni, e rientrò in una bar-room. Là i tre finirono per ubriacarsi di gin e di whiskey.","NO"
"Rossi_Adolfo-Naccociu-1889","Rossi Adolfo","Naccociu","1889","A mezzanotte il paese era quieto e l’oscurità profonda. ― Andiamo a dormire nel fienile là in fondo ― disse Bill ai compagni uscendo dalla bettola, in modo da essere udito dai due policemen del villaggio che s’aggiravano poco lontano. Ma, voltata la cantonata, mormorò nell’orecchio dei due amici sui quali per la forza fisica e pel carattere violento esercitava una specie di padronanza:","NO"
"Rossi_Adolfo-Naccociu-1889","Rossi Adolfo","Naccociu","1889","― Accompagnatemi, devo andare a dormire colla bella lavandaia, fate la guardia che non arrivino i policemen. Giunto dinanzi alla casetta dell’orfana, Bill picchiò dolcemente all’uscio. Nessuno rispose.","NO"
"Rossi_Adolfo-Naccociu-1889","Rossi Adolfo","Naccociu","1889","Bill ripicchiò. ― Chi è? ― domandò la fanciulla dalla sua stanza ― Son sola, non apro a quest’ora.","NO"
"Rossi_Adolfo-Naccociu-1889","Rossi Adolfo","Naccociu","1889","― Aprite ― rispose Bill a bassa voce ― c’è qualcheduno che ha delle cose interessanti da comunicarvi. La giovane tacque. Bill insistette, disse che doveva participarle delle cose risguardanti la sua famiglia, che non poteva ritornare all’indomani.","NO"
"Rossi_Adolfo-Naccociu-1889","Rossi Adolfo","Naccociu","1889","Ma l’uscio non si aprì. Allora Bill lasciò che la fanciulla si riaddormentasse e poi introdotta nella fessura di una fragile finestra la lunga canna del suo revolver, sforzò; le imposte fecero crac e si spalancarono. D’un salto Bill fu nella stanza a pianterreno, e levatisi gli stivaloni salì nella superiore dove dormiva la povera giovane.","NO"
"Rossi_Adolfo-Naccociu-1889","Rossi Adolfo","Naccociu","1889","Udito del rumore, costei aveva acceso il lume e, balzata a sedere sul letto, stava per chiamare al soccorso, quando comparve Bill col revolver in mano. ― Non aver paura ― mormorò ― io non sono un ladro, io voglio soltanto dell’amore. Se gridi, mi costringi a chiuderti la bocca.","NO"
"Rossi_Adolfo-Naccociu-1889","Rossi Adolfo","Naccociu","1889","Tu sei bella e devi esser mia. Nessuno fu testimonio della scena brutale che seguì. Alla mattina prima dell’alba Bill raggiunse i compagni nel fienile e prese con essi frettolosamente i sentieri della montagna.","YES"
"Rossi_Adolfo-Naccociu-1889","Rossi Adolfo","Naccociu","1889","Ma non erano distanti tre miglia che la disgraziata avea avvertito del fatto la polizia. La voce dell’oltraggio commesso si sparse in un lampo nel paese. Una ventina d’uomini saltarono a cavallo e si diedero ad inseguire i tre minatori che furono raggiunti, legati, ricondotti in Breckenridge e chiusi in uno stanzone che serviva da prigione.","NO"
"Rossi_Adolfo-Naccociu-1889","Rossi Adolfo","Naccociu","1889","Il Coroner mise una mezza dozzina d’uomini di guardia intorno al debole carcere e telegrafò alla capitale dello Stato domandando aiuto. Ma prima di sera i principali cittadini di Breckenridge riunitisi in comitato di vigilanza, si fecero consegnare Bill, lo condussero alla casa dell’insultata la quale lo riconobbe immediatamente, lo portarono fuori del paese e messagli una corda al collo lo impiccarono al ramo di un albero. Bill disse che era ubriaco, che non si ricordava cosa avesse fatto; ma non cercò di scusarsi nè chiese la grazia.","NO"
"Rossi_Adolfo-Naccociu-1889","Rossi Adolfo","Naccociu","1889","I compagni vennero ritenuti prigionieri dal Coroner. Scene simili ne accadono tutte le settimane nell’interno degli Stati Uniti e specialmente nell’Ovest. Era quella la prima volta che io vedevo un “lynchage” davvicino e mi formai una giusta idea delle esecuzioni sommarie.","NO"
"Rossi_Adolfo-Naccociu-1889","Rossi Adolfo","Naccociu","1889","Molti che scrissero intorno alla legge di Lynch, ne attribuirono la frequente applicazione negli Stati Uniti alla cattiva amministrazione della giustizia, e si meravigliarono che un paese civile come la federazione Americana, permetta che in buona pace si calpestino le leggi, che si disprezzi l’autorità incaricata d’eseguirle e che si punisca un delitto commettendone uno maggiore. Io mi convinsi invece che il “lynchage” è una conseguenza logica delle circostanze speciali in cui si trovano tanti paesi americani e della troppo rapida formazione delle città. In un villaggio nato da poco tempo, al quale accorrono avventurieri d’ogni risma, chi si rende reo d’un grave delitto, se rimane affidato all’autorità locale in attesa del processo, ha troppe probabilità di cavarsela a buon mercato.","NO"
"Rossi_Adolfo-Naccociu-1889","Rossi Adolfo","Naccociu","1889","Può fuggire facilmente dalla capanna che serve di prigione; i suoi compagni, i suoi amici possono favorire la fuga, intimidire i giudici. I cittadini perciò eliminano questi pericoli, arrogandosi le funzioni di giudici e di boia. Talora poi il delitto commesso è così barbaro, così crudele, che la popolazione si vendica animata esclusivamente dall’ira come succede ogni volta che un uomo ― è quasi sempre un negro ― oltraggia o tenta d’oltraggiare qualche fanciulla bianca.","NO"
"Rossi_Adolfo-Naccociu-1889","Rossi Adolfo","Naccociu","1889","In questi casi l’uso del “lynchage” è così inveterato, tradizionale, che gli esecutori non si curano neppure di mascherarsi. Succede non di rado che la sottrazione del prigioniero e l’esecuzione vengono fatte da masnade di vagabondi che han sulla coscienza forse delitti più grossi di quelli del condannato e che impiccano più per il barbaro gusto di veder una creatura dare gli ultimi tratti che per sentimento di giustizia offesa; ma generalmente pigliano parte al “lynchage” i migliori cittadini del paese e le autorità si guardano bene dal molestarli. Tuttavia se è lodevole il sentimento che ispira la guerra al delitto nell’Ovest tale sentimento è spinto tanto all’eccesso da provocare assassinii spaventevoli.","NO"
"Rossi_Adolfo-Naccociu-1889","Rossi Adolfo","Naccociu","1889","Almeno quattro volte su dieci la sbrigativa giustizia popolare è ingiusta e brutale. Denver medesima, per esempio, capitale del Colorado, pochi mesi prima del mio arrivo fu teatro di un “lynchage” veramente barbaro. Una sera un chinese entrò pacificamente in una birreria per comperare una pinta di birra.","NO"
"Rossi_Adolfo-Naccociu-1889","Rossi Adolfo","Naccociu","1889","Mentre egli pagava i suoi dieci soldi, un irlandese, senza provocazione di sorta, gli sputò in faccia. A questo atroce insulto il quieto figlio del Celeste impero non fiatò, trasse il revolver e con un colpo solo stese morto il figlio della verde Erinni. Ne nacque un subbuglio tremendo.","NO"
"Rossi_Adolfo-Naccociu-1889","Rossi Adolfo","Naccociu","1889","La folla inferocita afferrò il chinese, gli strappò il codino e lo impiccò “ipso facto” ad un fanale prima che la polizia potesse intervenire. Questo lynchage” aveva luogo nell’anno di grazia 1880 in una delle vie più popolose d’una città di 45,000 abitanti. Se fossi interrogato: Che cosa è un “lynchage?” risponderei: ― Non è altro che l’impeto di collera di un popolo giovane.","NO"
"Rossi_Adolfo-Naccociu-1889","Rossi Adolfo","Naccociu","1889","Facendo codeste osservazioni, attendevo zelantemente al mio banco, alle mie tavole e alla mia piccola Joan. Nella famiglia del buon tedesco ero ritenuto oramai come uno di casa, ed io mi adattavo volentieri a quella pacifica vita montanara. Lassù mi trovavo proprio segregato dal resto del mondo e dopo aver vissuto in Nuova York dove risuona sempre negli orecchi il confuso ronzio della più rumorosa fra le metropoli, il silenzio delle Rocciose mi sembrava più profondo, più imponente.","NO"
"Rossi_Adolfo-Naccociu-1889","Rossi Adolfo","Naccociu","1889","In cuor mio però, sapendo di poter fare qualcosa di meglio e di più utile, non pensavo certo a rimanere in Breckenridge eternamente. Attendevo e intanto mettevo in serbo qualche dollaro. Col denaro si fa presto a mutare paese.","NO"
"Rossi_Adolfo-Naccociu-1889","Rossi Adolfo","Naccociu","1889","Dove sarei andato, finita l’estate, non lo sapevo: probabilmente a Denver. Mentre studiavo i costumi dei minatori e i “lynchages”, qualcheduno si occupava di me. Dopo una settimana dacchè avevo condotto sulle montagne la squadra d’operai di cui avevo fatto parte, l’agente italiano della compagnia ferroviaria mandò a vedere se tutti lavoravano e se si erano abituati al nuovo clima.","YES"
"Rossi_Adolfo-Naccociu-1889","Rossi Adolfo","Naccociu","1889","L’uomo spedito dall’agente trovò che tutti stavano bene meno due caduti ammalati, i quali vollero essere condotti all’ospedale a Denver. Costoro erano buoni amici miei. Giunti alla capitale, furono visitati dall’agente.","NO"
"Rossi_Adolfo-Naccociu-1889","Rossi Adolfo","Naccociu","1889","― E così? ― chiese loro. ― E così noi si sarebbe morti lassù senza medico e senza medicine.","NO"
"Rossi_Adolfo-Naccociu-1889","Rossi Adolfo","Naccociu","1889","Prima di trasportarci su quelle cime dovevate dirci qualcosa; i meno robusti si sarebbero fermati qui a cercar qualche altra occupazione. ― Va bene, ma la compagnia, cari miei, non intende di pagare alla gente un viaggio così lungo per nulla. Essa vuole che gli operai si rechino sulle sue costruzioni.","YES"
"Rossi_Adolfo-Naccociu-1889","Rossi Adolfo","Naccociu","1889","― Dovevate almeno pigliarvi cura di quel giovane che vi consegnò una lettera di raccomandazione. ― Ah, cosa fa? Lavora?","NO"
"Rossi_Adolfo-Naccociu-1889","Rossi Adolfo","Naccociu","1889","Io l’avrei messo a fare il “foreman,” vedete, ma non c’erano più posti. ― Quel povero giovane si adattò da principio a vangar la terra, fu uno dei primi anzi a dare il buon esempio; ma poi siccome il badile non lo adoperò mai e le mani gli sanguinavano, se ne andò in un piccolo paese e non ne seppimo più nulla. Bella figura che voi farete presso coloro che ve lo raccomandarono!","NO"
"Rossi_Adolfo-Naccociu-1889","Rossi Adolfo","Naccociu","1889","Sappiate che egli poteva aiutarvi qui e tornarvi utilissimo, perchè sa scrivere e far di conti molto bene. Se rimane su quelle cime si è perchè gli mancano i denari da venir giù e non perchè sia incapace di procurarsi un migliore impiego. ― Avete quasi ragione rispose l’agente ma quando arrivaste, io ero troppo occupato.","NO"
"Rossi_Adolfo-Naccociu-1889","Rossi Adolfo","Naccociu","1889","Si vedeva bene che quello non era un contadino; andrò a trovarlo. Mantenne la promessa. Una domenica sera me lo vidi comparire in bottega.","YES"
"Rossi_Adolfo-Naccociu-1889","Rossi Adolfo","Naccociu","1889","― Son venuto qui apposta per voi ― disse ― cento miglia di strada! Perchè non rimaneste nell’accampamento coi compagni? ― Perchè non partii pel Colorado per usar la vanga!","NO"
"Rossi_Adolfo-Naccociu-1889","Rossi Adolfo","Naccociu","1889","― risposi alquanto risentito. Abbandonato lassù, ho pensato da me a’ casi miei e trovai qui un’occupazione meno faticosa, come vedete. Desiderate da pranzo?","NO"
"Rossi_Adolfo-Naccociu-1889","Rossi Adolfo","Naccociu","1889","― No, no ― esclamò l’agente ― meravigliato della mia superba freddezza, io m’interesso per voi. Credevo che rimaneste cogli operai onde persuaderli a mettersi a lavorare. Poi potevate starvene là senza far niente: io avrei pagato per voi.","YES"
"Rossi_Adolfo-Naccociu-1889","Rossi Adolfo","Naccociu","1889","― Ma io non vissi mai alle spalle di nessuno! ― Come siete ombroso! Dovevate vivere a spese mie finchè venivo a riprendervi.","NO"
"Rossi_Adolfo-Naccociu-1889","Rossi Adolfo","Naccociu","1889","Ora ho un biglietto per voi; venite a Denver con me. ― A far che? ― Vi farò nominare agente della compagnia e mi aiuterete a tener conti e corrispondenze.","NO"
"Rossi_Adolfo-Naccociu-1889","Rossi Adolfo","Naccociu","1889","Stentavo a credere a tutte quelle improvvise offerte. ― E quanto c’è da guadagnare? ― Settantacinque dollari al mese e anche più.","NO"
"Rossi_Adolfo-Naccociu-1889","Rossi Adolfo","Naccociu","1889","Che avete bisogno di riflettere per accettare? Io pensavo alla piccola Joan a cui mi ero affezionato come ad una sorellina, ed al mio ottimo principale. Messo in sospetto dal dialogo animato, costui si avanzò.","YES"
"Rossi_Adolfo-Naccociu-1889","Rossi Adolfo","Naccociu","1889","― Vi porto via il vostro garzone ― gli disse l’agente ― egli trovasi qui per un equivoco e starà meglio a Denver. ― Come, come! ― interrogò il buon tedesco.","NO"
"Rossi_Adolfo-Naccociu-1889","Rossi Adolfo","Naccociu","1889","― Egli sta bene qui e non si muoverà. Dovevate fargliele quando arrivò tutte quelle proposte. Non è vero ― mi disse ― che non mi abbandonerete?","NO"
"Rossi_Adolfo-Naccociu-1889","Rossi Adolfo","Naccociu","1889","― Egli mi seguirà. Dovete sapere che è un giovane “di penna”, che ha vissuto sempre in mezzo ai libri. Il tedesco mi chiamò in disparte.","NO"
"Rossi_Adolfo-Naccociu-1889","Rossi Adolfo","Naccociu","1889","― Sentite ― sussurrò ― finita la buona stagione, voi non guadagnerete più in Denver nemmeno un soldo colle compagnie ferroviarie perchè i lavori saranno sospesi e le strade coperte di neve. Rimanete qui: io vi darò quaranta dollari al mese. Ero proprio commosso e riconoscente.","NO"
"Rossi_Adolfo-Naccociu-1889","Rossi Adolfo","Naccociu","1889","Se fosse giunta in quel momento la piccola Joan a gettarmi le braccia al collo, avrei deciso di fermarmi; ma Joan era andata a scuola e l’agente mi tentava descrivendomi la vita migliore che avrei condotto nella capitale, e i viaggi in ferrovia e a cavallo attraverso il Colorado per conto della Compagnia. ― Dunque cosa decidete di fare? ― mi chiesero contemporaneamente.","NO"
"Rossi_Adolfo-Naccociu-1889","Rossi Adolfo","Naccociu","1889","― Partirò ― risposi. ― Io vi ringrazio, caro principale, del vostro buon cuore, dell’affezione che mi dimostrate, ma fra i due posti devo scegliere l’ultimo perchè più confacente alle mie attitudini. E la mattina seguente, in sull’alba, strinsi la mano ai padroni alla cuoca, ai fornai: deposi un bacio sulla fronte di Joan che dormiva nel suo lettino e alla quale la sera innanzi non avevo avuto il coraggio di dire che partivo; regalai al garzone della forneria, mio amico, un paio di calzoni rimarchevoli sotto il rapporto storico, ma dei migliori che possedevo,, affinchè li indossasse per mia memoria e montai coll’agente nel carro tirato da due muli che fa le funzioni di diligenza da Breckenridge a Como.","NO"
"Rossi_Adolfo-Naccociu-1889","Rossi Adolfo","Naccociu","1889","― Povera Joan! ― pensavo, salendo la strada tortuosa della montagna. ― Come faranno a quietarla, a metterla a letto?","NO"
"Rossi_Adolfo-Naccociu-1889","Rossi Adolfo","Naccociu","1889","E per la prima volta in vita mia, mi persuadevo che si può amare profondamente un bambino, m’accorgevo che i fanciulli possono affezionarsi forte essi pure ad una persona malgrado la tenera età e che nella loro intelligenza infantile certe amicizie e certe scene rimangono scolpite così potentemente, che le ricordano poi anche adulti. Chi è infatti, che non ha qualche viva memoria della propria infanzia, che non si rammenta un viso amato, un avvenimento notevole? Io per esempio mi ricordo benissimo che prima di sapere camminare mi baloccavo sul pavimento col vecchio cane di casa, un barbone che giocava con me assai volentieri, e so che mi smascellavo dalle risa quando lui stendeva seriamente la sua zampa, E poi c’è un quadro che mi rimase nella mente indelibile.","NO"
"Rossi_Adolfo-Naccociu-1889","Rossi Adolfo","Naccociu","1889","Potevo avere tre anni ed ero stato molto ammalato. Convalescente, una mattina d’estate una mia cugina mi portò fuori a respirare un po’ d’aria libera; scese in giardino, aprì un cancello e infilò un viale nell’aperta campagna. Ebbene, io vedo sempre quella mattina splendida di luce e di sole, quel verde e quelle grandi ombre degli alberi.","NO"
"Rossi_Adolfo-Naccociu-1889","Rossi Adolfo","Naccociu","1889","Com’era buona quell’aria, com’era bello quel sole! Mi pare di essere là ancora e di sentire gli uccelli cantare. Fu quella la prima volta in cui la natura mi si rivelò.","YES"
"Rossi_Adolfo-Naccociu-1889","Rossi Adolfo","Naccociu","1889","Sì, sì, qualche volta i bambini osservano e Praga aveva ragione di chiamare il suo “mio vecchietto.” ― Avete figli voi? ― chiesi all’agente tanto per attaccar discorso.","NO"
"Rossi_Adolfo-Naccociu-1889","Rossi Adolfo","Naccociu","1889","― Una mezza dozzina, tutti piccoli. ― Nati in America? ― Sicuro; io emigravo in America prima che voi nasceste.","NO"
"Rossi_Adolfo-Naccociu-1889","Rossi Adolfo","Naccociu","1889","― Ne avrete passate delle belle, allora! ― Eh, ho sofferto e goduto, ho fatto quattrini a cappellate e ne ho perduto con la stessa facilità. Ma credete forse che io sia un imbecille?","NO"
"Rossi_Adolfo-Naccociu-1889","Rossi Adolfo","Naccociu","1889","― continuò animandosi ― Io ho viaggiato tutti gli Stati Uniti, io... finchè andiamo a Como, vi racconterò qualche episodio della mia vita. XVII. Le avventure di un Regio Agente Consolare","NO"
"Rossi_Adolfo-Naccociu-1889","Rossi Adolfo","Naccociu","1889","Quell’uomo poteva avere circa cinquant’anni, era di statura mezzana, di complessione assai robusta e di carattere gioviale. ― Ciccate voi? ― mi chiese, offrendomi la sua scatola aperta.","NO"
"Rossi_Adolfo-Naccociu-1889","Rossi Adolfo","Naccociu","1889","― No, vi ringrazio. ― Io ― continuò mettendosi in bocca una pallottola di tabacco ― venni in America a bordo di un bastimento a vela, per la buona ragione che in quel tempo vapori non ce n’erano. S’impiegò nel viaggio quasi quattro mesi, s’ebbero tempeste, carestie di viveri, il diavolo a quattro.","NO"
"Rossi_Adolfo-Naccociu-1889","Rossi Adolfo","Naccociu","1889","Accompagnavo alcuni compaesani ed ero un ragazzo scappato di casa, ma sapevo leggere discretamente e rabescar il mio nome. Nei primi anni me la passai magramente, ma un po’ alla volta imparai la lingua inglese, e m’allogai presso un circo in qualità prima di servitore e poi di “clown”. Viaggiai molto.","NO"
"Rossi_Adolfo-Naccociu-1889","Rossi Adolfo","Naccociu","1889","Messi da parte alcuni scudi, comperai un eccellente organetto e presi a girare per mio conto; guadagnavo di bei quattrini. Appena entrato negli Stati del Sud m’accorsi che ai negri, là numerosissimi, la musica piaceva assai. Allora vigeva ancora la schiavitù.","NO"
"Rossi_Adolfo-Naccociu-1889","Rossi Adolfo","Naccociu","1889","Alla sera i negri delle piantagioni mi chiamavano, entravo nelle loro case, mi mettevo a suonare ed essi, pazzi di gioia, mi facevano intorno i balli più strani: saltavano, si dimenavano, uomini e donne mescolati insieme, finchè non ne potevano più. Allora mi pagavano ben bene e mi davano anche da dormire. Ma ben presto mi accorsi che se gli schiavi erano buoni, i padroni e i guardiani erano altrettanto cattivi e crudeli.","NO"
"Rossi_Adolfo-Naccociu-1889","Rossi Adolfo","Naccociu","1889","In alcuni luoghi venivano le famiglie stesse dei piantatori a goder la musica e a ridere delle smorfie dei negri. In molti altri invece mi si proibiva di fermarmi, non si voleva che gli schiavi si divertissero; perchè, non lo so. Forse perchè saltando troppo, il giorno seguente lavoravano meno.","NO"
"Rossi_Adolfo-Naccociu-1889","Rossi Adolfo","Naccociu","1889","Una sera io giravo la manovella sotto una gran tettoia, circondato da un centinaio di negre coppie, quando entra un aguzzino con un randello in mano, il quale si mette a bastonarmi senza pietà, ordinando agli schiavi d’andare a dormire e gridando a me: “Parti subito, lazzarone d’un italiano, se non vuoi che t’ammazzi come un cane a forza di legnate.” E continuò a picchiare finchè fui sulla strada. Salvai a stento l’organetto dai colpi di quel barbaro, e mi stimai fortunato, perchè capite bene che se mi rovinava lo strumento mi toglieva l’ultima risorsa. Le mie spalle però vi assicuro che erano ridotte in uno stato compassionevole.","NO"
"Rossi_Adolfo-Naccociu-1889","Rossi Adolfo","Naccociu","1889","Mi trovai dunque sulla strada in mezzo ad una oscurità profonda. Continuai a camminare cercando qualche casa coll’idea di chieder l’alloggio, cioè il permesso di dormire sul fienile; ma nulla. Tenebre e solitudine.","NO"
"Rossi_Adolfo-Naccociu-1889","Rossi Adolfo","Naccociu","1889","Non incontravo neppure una capanna abbandonata. Cammina, cammina, e finalmente, quando cadevo dalla stanchezza vidi, un lumicino tremolare in lontananza. Erano le case d’una gran piantagione.","NO"
"Rossi_Adolfo-Naccociu-1889","Rossi Adolfo","Naccociu","1889","Giunto alla prima, picchiai. Vennero ad aprirmi alcuni negri i quali appena videro l’organetto cominciarono a gridare: “Della musica, della musica? Bravo, tu suonerai e noi balleremo e staremo allegri.” “No, no,” risposi, memore ancora troppo della lezione ricevuta nella precedente piantagione “io non venni per suonare, ma per chiedervi alloggio.” “Avrai alloggio e da cena e tutto quello che vuoi, ma prima bisogna suonare.” E alcuni di essi corsero a chiamar i compagni nelle case vicine.","NO"
"Rossi_Adolfo-Naccociu-1889","Rossi Adolfo","Naccociu","1889","“Dove sono i padroni?” chiesi io allora. “Senza il loro permesso state sicuri che non suonerò.” “Il padrone è uscito e non ritorna prima di domani. Stanotte siamo liberi e possiamo far baldoria...” Dovetti adattarmi per forza.","NO"
"Rossi_Adolfo-Naccociu-1889","Rossi Adolfo","Naccociu","1889","In pochi minuti lo stanzone fu sgombrato e quei diavoli ballarono e saltarono con frenesia fino alle due dopo mezzanotte. Allora mi diedero da cena e poi invece di mandarmi sul fienile mi misero a dormire in un magnifico letto. Figuratevi, con quella vita, con le miglia percorse e con le botte ricevute, se m’addormentai subito, e con gusto, fra le bianche lenzuola!","YES"
"Rossi_Adolfo-Naccociu-1889","Rossi Adolfo","Naccociu","1889","Le mie povere membra sudavano per la consolazione. Ma da quella sera pareva che una cattiva stella avesse preso a perseguitarmi. Ero nel più bello del primo sonno, quando fui improvvisamente svegliato da due potentissime bastonate.","YES"
"Rossi_Adolfo-Naccociu-1889","Rossi Adolfo","Naccociu","1889","Io non potei trattenere uno scroscio di risa. ― Era il padrone, che tornato improvvisamente a casa, avea trovato tutti gli schiavi ubbriachi con dei liquori forse rubatigli, e saputo che l’organo era stato la causa dell’ubbriacatura, sfogava su di me il suo primo impeto di collera. “Fuori!","NO"
"Rossi_Adolfo-Naccociu-1889","Rossi Adolfo","Naccociu","1889","Fuori!” gridava bestemmiando e coprendomi di colpi senza misericordia. Io volavo come un angelo, in camicia, coll’organo in ispalla e coi panni sotto un braccio. Quella belva d’un padrone non mi lasciò neppure il tempo di mettermi le scarpe.","NO"
"Rossi_Adolfo-Naccociu-1889","Rossi Adolfo","Naccociu","1889","Le sue legnate, addosso alle lividure di quelle ricevute poco prima, erano terribili. Basta, mi trovai finalmente fuori e non mi fermai che sulla riva d’un ruscello dove bagnai d’acqua fresca le spalle contuse. Poi mi vestii e m’arrampicai sopra un vecchio albero sul quale passai il resto della notte come un uccello.","NO"
"Rossi_Adolfo-Naccociu-1889","Rossi Adolfo","Naccociu","1889","― E perseveraste a girare in quegli Stati? ― Eh, io non ero uomo da scoraggiarmi per quattro bastonate; guadagnavo del denaro! Mi tenni però alla larga dalle piantagioni col prodotto delle quali comperai una scimmia.","NO"
"Rossi_Adolfo-Naccociu-1889","Rossi Adolfo","Naccociu","1889","― Per portarla con voi sull’organo? ― Sicuro: ah, quella era una scimmia, caro mio, che non se ne vide mai un’altra simile al mondo. La pigliai bambina e l’ammaestrai pazientemente, così bene, che comprendeva tutti i miei ordini e mi obbediva come un ragazzo.","NO"
"Rossi_Adolfo-Naccociu-1889","Rossi Adolfo","Naccociu","1889","Meglio ancora: io le insegnai a cavalcare i cani, a salutar la gente, a stringere la mano, a fare una quantità di giuochi e d’esercizi uno più bello dell’altro. Che! possedeva un’intelligenza tale che indovinava perfino i miei desiderii.","NO"
"Rossi_Adolfo-Naccociu-1889","Rossi Adolfo","Naccociu","1889","Pigliavo in mano, per esempio, la pipa? Ella correva a prendere uno zolfanello, l’accendeva, me lo presentava. Ogni mattina, quando, più tardi, possedetti una stanza, si svegliava prima di me, riempiva la stufa di carbone e di legna e poi ci dava fuoco; quindi afferrava bravamente la scopa e spazzava diligentemente il pavimento, come una buona massaia.","NO"
"Rossi_Adolfo-Naccociu-1889","Rossi Adolfo","Naccociu","1889","― Oh! questo poi... ― Sissignore, vi ripeto che capiva tutto “come un cristiano;” quando la rimproveravo, piangeva.","NO"
"Rossi_Adolfo-Naccociu-1889","Rossi Adolfo","Naccociu","1889","Io l’amavo come se fosse stata mia figlia. La fama della bravura e dei meravigliosi esercizi che essa eseguiva si sparse. Dei padroni di circhi mi esibirono perfino 600 dollari se volevo venderla.","NO"
"Rossi_Adolfo-Naccociu-1889","Rossi Adolfo","Naccociu","1889","Ma io non acconsenti a separarmene; ero sicuro che lontana da me quell’ottima creatura sarebbe morta di dolore. Accettai invece un’altra proposta, quella di seguire un circo nelle sue peregrinazioni, scritturato per dare una rappresentazione ogni sera colla mia brava scimmia. Oh!","YES"
"Rossi_Adolfo-Naccociu-1889","Rossi Adolfo","Naccociu","1889","che bei tempi. Firmai subito un contratto e presi a viaggiare con un’eccellente compagnia equestre con relative bestie feroci ben vestito e meglio pagato. Non avevo altro da fare che una mezz’ora d’esercizi nelle sere di spettacolo.","YES"
"Rossi_Adolfo-Naccociu-1889","Rossi Adolfo","Naccociu","1889","Quella mezz’ora però bastava per fare ammattire il pubblico; la scimmia otteneva successi immensi, gli uomini la coprivano di confetti e le donne la venivano a baciare fra le mia braccia. Visitai in tal modo le principali città degli Stati Uniti. Scese dal carro per bere alcuni sorsi d’acqua ad una sorgente che scaturiva dal sasso, risali e continuò:","NO"
"Rossi_Adolfo-Naccociu-1889","Rossi Adolfo","Naccociu","1889","― Insieme con la fama della scimmia spargevasi anche quella del mio nome. In tutti i paesi dove ci fermavamo s’attaccavano sulle muraglie dei gran cartelli sui quali, prima delle altre bestie, era annunziato “Il celebre signor Cappelli con la scimmia meravigliosa, con la scimmia dotata della ragione umana.” Ed io per mantenere il mio prestigio e per non perdere nell’ozio la grande attitudine di ammaestrar gli animali, comperai due giovani orsi e presi ad istruirli. Essi corrisposero alle mie premure.","NO"
"Rossi_Adolfo-Naccociu-1889","Rossi Adolfo","Naccociu","1889","Impararono a far la manovra come due soldati, a marciare con grazia e leggerezza colle sole gambe posteriori, a far capriole e salti d’ogni genere. Insuperbito, decisi allora di formar io un circo, con “bestiame” di mia proprietà. Acquistai un carrozzone, aggiunsi alla scimmia ed agli orsi alcuni cani, dei pappagalli e intrapresi una serie di viaggi.","NO"
"Rossi_Adolfo-Naccociu-1889","Rossi Adolfo","Naccociu","1889","La fortuna mi arrise fino al giorno in cui la mia scimmia, ammalatasi, morì. Figuratevi il mio dolore: fu un lutto di famiglia. Il signor Cappelli si asciugò una lagrima.","YES"
"Rossi_Adolfo-Naccociu-1889","Rossi Adolfo","Naccociu","1889","― Come potevo continuare a fare l’esposizione di “bestiame” senza la scimmia? Vendetti tutto, abbandonai la vita nomade, mi stabilii in una città della Luigiana e mi dedicai al commercio. Avevo circa trent’anni.","NO"
"Rossi_Adolfo-Naccociu-1889","Rossi Adolfo","Naccociu","1889","Gli affari del magazzino di vini, liquori, paste, ecc. che avevo aperto, prosperarono, pigliai moglie, trascorsero alcuni anni felici. Un brutto giorno la morte di un debitore e una serie d’altre disgrazie, m’impoveriscono improvvisamente e mi riducono sul lastrico.","NO"
"Rossi_Adolfo-Naccociu-1889","Rossi Adolfo","Naccociu","1889","In quell’anno s’incominciava a parlare delle ricche miniere scoperte in questo spopolato territorio, al quale si dirigevano tutti i disperati e i cercatori di fortuna. Partii e venni a stabilirmi in Denver, villaggio di poche case di legno, appena nato. ― E andaste voi pure in cerca dell’oro?","NO"
"Rossi_Adolfo-Naccociu-1889","Rossi Adolfo","Naccociu","1889","― Ci sarei andato, ma mi mancavano le necessarie cognizioni. Nella mia miseria pensai al passato, alla giovinezza.... ― E all’organo?","NO"
"Rossi_Adolfo-Naccociu-1889","Rossi Adolfo","Naccociu","1889","― Proprio. Ne possedevo uno in ottimo stato, ultimo avanzo del circo; ritornai alla vita randagia. Nei villaggi in formazione dove giungevo, i dollari piovevano nella mia ciotola.","NO"
"Rossi_Adolfo-Naccociu-1889","Rossi Adolfo","Naccociu","1889","Il gruzzolo aumentava di giorno in giorno. La fortuna ritornava a sorridermi. Pensate che l’infima moneta corrente in quegli anni nel Colorado era il quarto di dollaro e che i semplici operai minatori guadagnavano cinque, sei, e fino dieci dollari al giorno.","YES"
"Rossi_Adolfo-Naccociu-1889","Rossi Adolfo","Naccociu","1889","Certe sere negli accampamenti in cui mi fermavo rallegrando i robusti lavoratori coll’assortimento delle mie arie, raccoglievo i dollari a dozzine. ― E mai bastonate? ― Ah!","NO"
"Rossi_Adolfo-Naccociu-1889","Rossi Adolfo","Naccociu","1889","tacete che ben presto mi toccò di peggio. Girando di paese in paese, avevo messo insieme parecchie centinaia di dollari, che, per non portarle addosso, riposi dentro nell’organo, in un cantuccio ben appartato. Attraversato il Colorado, entrai nel Nuovo Messico, il quale fu la mia rovina, il mio calvario.","YES"
"Rossi_Adolfo-Naccociu-1889","Rossi Adolfo","Naccociu","1889","Un giorno recandomi da un villaggio ad un altro, trovai lungo la strada una di quelle grandi tettoie dove si rifugiano le mandre pascolanti durante i temporali. C’erano sotto sette uomini, forse ladri di bestiame, i cui cavalli pascolavano intorno, legati a dei lunghi lacci. Appena mi videro, quei briganti mi chiamarono dentro.","NO"
"Rossi_Adolfo-Naccociu-1889","Rossi Adolfo","Naccociu","1889","“Helloo, mi dissero; dove vai? “Al primo paese che trovo. “Donde vieni?","NO"
"Rossi_Adolfo-Naccociu-1889","Rossi Adolfo","Naccociu","1889","“Da Denver, Colorado. “Allora avrai guadagnato molto danaro in questo tuo viaggio. “V’ingannate, ho pochi quarti.","NO"
"Rossi_Adolfo-Naccociu-1889","Rossi Adolfo","Naccociu","1889","“Menti: voialtri vagabondi tenete gli abiti laceri e i dollari dalla parte del cuore. Su, suonaci qualche cosa finchè noi finiamo il lunch. Mangiavano della carne di antilope arrostita, senza pane, ed accostavano di tanto in tanto alla bocca le loro fiaschette piene di whiskey.","NO"
"Rossi_Adolfo-Naccociu-1889","Rossi Adolfo","Naccociu","1889","Io dovetti suonare. “Tò, piglia, mi disse uno porgendomi una bottiglia, bevi, che denari non te ne diamo certo. “Scommetto che lui ce ne ha anche per noi!” insinuò un altro.","NO"
"Rossi_Adolfo-Naccociu-1889","Rossi Adolfo","Naccociu","1889","Incominciavo ad aver paura. Quei banditi dai grandi cappellacci, coi revolvers alla cintura, erano capaci di spogliare anche un disgraziato suonatore. “Vi ripeto che io sono povero” risposi.","YES"
"Rossi_Adolfo-Naccociu-1889","Rossi Adolfo","Naccociu","1889","“Ed io ripeto che menti” gridò uno ubbriaco, alzandosi. Si avvicinò a ne e mi frugò in tasca. Realmente non tenevo in saccoccia che tre o quattro scudi perchè i miei risparmi erano nascosti dentro nell’organo.","NO"
"Rossi_Adolfo-Naccociu-1889","Rossi Adolfo","Naccociu","1889","“Ah, sei un miserabile accattone? Peggio per te allora!” Non mi ricordo bene quello che successe. Invasi dal barbar desiderio di martirizzare una povera creatura, quei birbanti mi circondarono, mi diedero dei calci, e poi si misero a suonar essi l’organo, costringendo me a ballare.","NO"
"Rossi_Adolfo-Naccociu-1889","Rossi Adolfo","Naccociu","1889","Le mie preghiere non facevano che eccitarli maggiormente. Io sudavo sangue come Gesù Cristo nell’orto; la mia testa era rotta in più parti. Guardate, conservo ancora i segni.","NO"
"Rossi_Adolfo-Naccociu-1889","Rossi Adolfo","Naccociu","1889","Non sapendo più come quietare quelle tigri, mi buttai in ginocchio dinanzi a loro piangendo e gridando: “Ma che cosa vi ho fatto io di male? Lasciatemi continuare la mia strada.” Si misero a ridere, si levarono di bocca le cicche e mi costrinsero a mangiarle. Capite che raffinatezza di crudeltà?","NO"
"Rossi_Adolfo-Naccociu-1889","Rossi Adolfo","Naccociu","1889","Io credevo oramai che la mia ultima ora fosse suonata e raccomandavo l’anima a Dio. Stanchi, essi si fermarono e si buttarono a giacere sull’erba, all’ombra, dietro la tettoia. Io rimasi dentro.","NO"
"Rossi_Adolfo-Naccociu-1889","Rossi Adolfo","Naccociu","1889","Di lì a pochi minuti alcuno di quei carnefici dormiva. Pian piano io pigliai il mio organo, uscii dalla parte opposta e incominciai a scendere la montagna coll’idea di fuggire e di sottrarmi ad ulteriori persecuzioni. Ma gli alberi che crescevano lassù, rari e nani, erano insufficienti per nascondermi.","NO"
"Rossi_Adolfo-Naccociu-1889","Rossi Adolfo","Naccociu","1889","I ladri si accorsero della mia fuga, balzarono in piedi, mi videro, m’inseguirono, m’agguantarono, pigliarono l’organo e lo gettarono in fondo ad un burrone. Figuratevi la mia disperazione; insieme con l’organo spariva il denaro guadagnato con tanto sudore. Temendo che, come l’organo, volessero far ruzzolar me pure dalla montagna, ebbi un momento di coraggio supremo e improvvisamente mi diedi alla fuga, correndo giù in mezzo ai sassi e ai cespugli con una velocità spaventevole, a rischio di rompermi il collo ad ogni istante.","NO"
"Rossi_Adolfo-Naccociu-1889","Rossi Adolfo","Naccociu","1889","Ubbriachi fradici, i miei persecutori sapendo di non potermi raggiungere, non tentarono neppur d’inseguirmi, ma mi gettarono invece delle grosse pietre, una delle quali mi colpì nella testa. Caddi. ― Povero signor Cappelli ― mormorai ― ne avete passate proprio di brutte!","NO"
"Rossi_Adolfo-Naccociu-1889","Rossi Adolfo","Naccociu","1889","― Quando rinvenni, era notte. Tutte le membra mi dolevano, i miei abiti rosseggiavano di sangue. Mi trascinai presso una sorgente d’acqua, mi rinfrescai alla meglio le ferite e poi coricato sull’erba aspettai il giorno.","NO"
"Rossi_Adolfo-Naccociu-1889","Rossi Adolfo","Naccociu","1889","Ma avrei quasi voluto che invece della luce fosse venuta la morte, perchè cosa avrei fatto là in quelle solitudini, senza il mio organo, senza il mio danaro? Quando sorse l’alba non vidi più traccia dei banditi e non trovai neppure il sentiero percorso il giorno innanzi. Ero proprio perduto.","YES"
"Rossi_Adolfo-Naccociu-1889","Rossi Adolfo","Naccociu","1889","Sembrano fandonie a raccontarle, eh? Rinnovò la cicca e continuò: ― Smarrito dunque in mezzo a quelle sterili montagne, pensai che dovevo camminare finchè trovavo qualche stalla, qualche miniera, qualche villaggio.","NO"
"Rossi_Adolfo-Naccociu-1889","Rossi Adolfo","Naccociu","1889","E zoppicando, incominciai ad errare alla ventura, dirigendomi verso nord-ovest colla guida del sole. ― E cosa mangiavate? ― Delle radici di erbe e delle uova di uccelli quando trovavo qualche nido.","NO"
"Rossi_Adolfo-Naccociu-1889","Rossi Adolfo","Naccociu","1889","Camminavo dalla mattina alla sera; alla notte dormivo in qualche crepaccio o sopra un albero e andavo innanzi; ma traccie di sentieri nè segni di abitazione non ne incontravo. Ah, che vita; figliuolo mio, che vita! Passando a guado i ruscelli, e camminando in mezzo agli sterpi e arrampicandomi sugli alberi, dopo pochi giorni i miei vestiti erano tutti in brandelli.","NO"
"Rossi_Adolfo-Naccociu-1889","Rossi Adolfo","Naccociu","1889","Aggiungete la barba, i capelli e le unghie lunghe: sembravo un uomo selvatico. Possedevo però ancora una camicia di lana ed un soprabito in buono stato che mi riparavano alla notte dal freddo. Ebbene, un dì passo a nuoto un fiume tenendo addosso soltanto i pantaloni e legando le altre vesti in un fagotto assicurato sulle mie spalle.","NO"
"Rossi_Adolfo-Naccociu-1889","Rossi Adolfo","Naccociu","1889","Mentre nuoto, la cordicella si scioglie e la corrente porta via il fagotto. Cattivo nuotatore, io non fui capace di riprenderlo e in tal modo rimasi assolutamente nudo, con un solo paio di calzoni pieni di buchi e di strappi. Se sotto i colpi dei briganti, tutto sanguinolento, sembravo Gesù, perduti i panni parevo l’Ecce Homo.","NO"
"Rossi_Adolfo-Naccociu-1889","Rossi Adolfo","Naccociu","1889","Smunto e abbattuto da tante sofferenze, dopo quindici giorni stavo per coricarmi per terra aspettando la morte, quando arrivo ad una strada battuta, la strada sulla quale passava l’unica diligenza che attraversasse allora una parte del territorio del Nuovo Messico. Pensate la mia gioia! Era una calda mattina di maggio.","NO"
"Rossi_Adolfo-Naccociu-1889","Rossi Adolfo","Naccociu","1889","Attesi pazientemente e fui fortunato. Quella mattina stessa odo un lontano rumore di campanelli. Era la diligenza.","NO"
"Rossi_Adolfo-Naccociu-1889","Rossi Adolfo","Naccociu","1889","“Fermate, fermate!” grido al cocchiere. “Che volete, chi siete?” mi rispose grandemente sorpreso. “Sono un povero diavolo spogliato da alcuni ladri, che erra da due settimane, perduto, senza mangiare.","NO"
"Rossi_Adolfo-Naccociu-1889","Rossi Adolfo","Naccociu","1889","Per amor di Dio, lasciatemi montare; scenderò al primo luogo abitato. Il cocchiere, che forse mi pigliava per un pazzo, non si commosse e stava per frustare i cavalli e continuar la via; ma alcuni viaggiatori uscirono dal carrozzone, mi esaminarono curiosamente, m’interrogarono e udite le mie disgrazie, non solo ordinarono al cocchiere di lasciarmi salire sopra coperta, fra i bauli, ma raccolsero fra di loro quattro dollari e me li consegnarono. “Ebbene, ti piglio ― mi disse colui che guidava ― ma ricordati che due miglia prima che arriviamo ad un luogo abitato, devi scendere, altrimenti farai paura alla gente e tutti i ragazzi del paese seguiranno la diligenza.","NO"
"Rossi_Adolfo-Naccociu-1889","Rossi Adolfo","Naccociu","1889","Montai lestamente sopra i bauli e la diligenza continuò la sua corsa. Dopo quattro o cinque ore durante le quali io pensavo al miglior modo di spendere i quattro dollari che tenevo stretti in mano, poichè di saccoccie non possedevo più neppure le vestigia, il cocchiere mi pregò di scendere. Eravamo a poca distanza da un grosso villaggio.","NO"
"Rossi_Adolfo-Naccociu-1889","Rossi Adolfo","Naccociu","1889","“Seguite questa strada “mi disse” e troverete presto il paese. Trasse da una bisaccia della carne e del pane affinché mi sfamassi e mi salutò. Mangiai, mi dissetai, ringraziando la provvidenza di tanti favori e pian pianino continuai la strada.","NO"
"Rossi_Adolfo-Naccociu-1889","Rossi Adolfo","Naccociu","1889","Era quasi sera quando scorsi le prime case. Come potete ben credere, mi vergognavo di dovermi presentare alla gente nudo in quella maniera; ma che potevo fare? Mi avanzai timido, pauroso, a guisa di un gran colpevole, ed entrai nella città.","NO"
"Rossi_Adolfo-Naccociu-1889","Rossi Adolfo","Naccociu","1889","Il cocchiere aveva ragione; io ispiravo ribrezzo e paura. Appena mi videro i primi ragazzi che incontrai sulla strada scapparono spaventati, urlando come se fossi stato un orso; poi mi circondarono e mi seguirono facendo un baccano del diavolo. Le donne si affacciavano alle finestre, uscivano sulla porta; tutti gli abitanti sbarravano tanto d’occhi per la meraviglia; io mettevo il paese a soqquadro.","NO"
"Rossi_Adolfo-Naccociu-1889","Rossi Adolfo","Naccociu","1889","Per fortuna vidi subito una piccola bottega d’abiti fatti, entrai rapidamente, porsi al padrone i quattro dollari e gli dissi di darmi qualcosa da potermi coprire. Invece di muoversi quel mercante mi guardava, quasi pietrificato dallo stupore. “Datemi un paio di pantaloni di tela, una blouse ed un cappellaccio vecchio” ripetei.","NO"
"Rossi_Adolfo-Naccociu-1889","Rossi Adolfo","Naccociu","1889","Egli si scosse, ma prima di servirmi volle che gli raccontassi come mi ero ridotto in quello stato. Appena udì essere io italiano, m’interruppe, m’informò ch’egli pure era italiano, l’unico residente in quel paese, mi vestì mi diede da mangiare e da dormire, e di lì a quattro o cinque giorni, quando mi riebbi, mi pagò il viaggio fino a Denver. ― Un brav’uomo!","NO"
"Rossi_Adolfo-Naccociu-1889","Rossi Adolfo","Naccociu","1889","― Un gran galantuomo. Oggi è il mio miglior amico, gli scrivo spesso e gli serberò eterna riconoscenza. Giunto a Denver, cessarono i miei mali.","NO"
"Rossi_Adolfo-Naccociu-1889","Rossi Adolfo","Naccociu","1889","Abbandonai l’idea di girar ancora con l’organo e mi dedicai di nuovo al commercio. Vendetti da principio delle frutta; coi primi risparmi restituii al mio benefattore del Nuovo Messico i denari imprestatimi: poi aprii un bar-room. Gli affari prosperarono.","NO"
"Rossi_Adolfo-Naccociu-1889","Rossi Adolfo","Naccociu","1889","Indovinando che la città si sarebbe presto allargata, comprai alcuni acri di terreno il cui valore adesso è centuplicato; mi fabbricai una bella casa; insomma tornai a godere di quell’agiatezza di cui fruivo nella Luigiana. Oggi non sono più nel commercio, guadagno una bella mesata come agente della compagnia ferroviaria Denver and South Park e dopo dodici anni dacchè risiedo in questo Stato [sono il secondo italiano venuto a stabilirsi a Denver] ho la soddisfazione di essere un libero cittadino che può vivere di rendita. Cristo!","NO"
"Rossi_Adolfo-Naccociu-1889","Rossi Adolfo","Naccociu","1889","― esclamò allegramente ― in America bisogna lavorare, ma chi persevera finisce per vincere. L’anno scorso il Governo Italiano mi nominò suo rappresentante nel Colorado. Egli era infatti Agente Consolare e per tale sua qualità io, arrivando, gli avevo recato la lettera di raccomandazione.","NO"
"Rossi_Adolfo-Naccociu-1889","Rossi Adolfo","Naccociu","1889","XVIII. Il piede di una giovane chinese Giunti, discorrendo, a Como, pranzammo, attendemmo il treno della notte e partimmo per Denver, dove arrivammo la mattina seguente.","NO"
"Rossi_Adolfo-Naccociu-1889","Rossi Adolfo","Naccociu","1889","Il signor Cappelli in fondo mi sembrava un buon uomo. A furia di arrabattarsi era riuscito finalmente a formarsi un piccolo patrimonio col quale manteneva agiatamente la sua famiglia. Non aveva una grande istruzione, ma sapeva leggere e scrivere e andava assai fiero della carica onorifica di cui il governo italiano l’aveva insignito.","YES"
"Rossi_Adolfo-Naccociu-1889","Rossi Adolfo","Naccociu","1889","Questa carica non gli fruttava denaro perchè gli agenti Consolari non percepiscono stipendio, ma soltanto dei diritti sugli atti che rilasciano però egli non sarebbe stato altrettanto felice se invece di quella nomina avesse ereditato centomila lire. Quando qualche povero operaio italiano disoccupato andava dal signor Cappelli, e gli diceva: “Illustrissimo signor Console, io mi raccomando alla sua generosità. Se vostra signoria non mi aiuta, io sono sul lastrico.","NO"
"Rossi_Adolfo-Naccociu-1889","Rossi Adolfo","Naccociu","1889","Lei che ha tanta influenza, mi trovi da lavorare”; allora il degno agente pigliava il cappello, si presentava al sindaco, alle autorità, a contrattori e non si dava pace finchè non aveva collocato il postulante o a spazzar le strade o su qualche costruzione. Tuttavia la rosa consolare aveva le sue spine. Malgrado tanto zelo, l’eccellente signor Cappelli aveva dei nemici, degl’invidiosi i quali andavano buccinando che egli si serviva dell’agenzia per concludere degli affari, che era rozzo, ignorante e via dicendo.","NO"
"Rossi_Adolfo-Naccociu-1889","Rossi Adolfo","Naccociu","1889","Quelli medesimi che avevano firmata la petizione per farlo eleggere, gli muovevano guerra di sottomano, non trovavano mai nulla di ben fatto da lui, gli amareggiavano la vita. ― Vedete com’è fatto il mondo! mi diceva informandomi della situazione.","YES"
"Rossi_Adolfo-Naccociu-1889","Rossi Adolfo","Naccociu","1889","― La gente a cui feci del bene, a cui imprestai del denaro, ora mi calunnia. Invece di sostenermi, di andar fieri d’avere un Console in questo Stato dove pochi sono gl’italiani, non hanno alcun rispetto per me e ridono delle premure che ho per i compatriotti e per l’onore del nostro nome. Cristo!","NO"
"Rossi_Adolfo-Naccociu-1889","Rossi Adolfo","Naccociu","1889","Non mi conoscevano prima? Sapevano bene che io non sono un letterato! E perchè allora firmarono la petizione?","NO"
"Rossi_Adolfo-Naccociu-1889","Rossi Adolfo","Naccociu","1889","― Io ho sentito disapprovare la vostra speculazione d’importare operai italiani dall’est per mandarli a lavorare sulle montagne. ― Ebbene, vedete, ciò è falso. Io non ho fatto venire che la squadra di cui voi faceste parte, condotta da un mio fratello.","NO"
"Rossi_Adolfo-Naccociu-1889","Rossi Adolfo","Naccociu","1889","Tutti gli altri operai vennero arruolati dalle agenzie di Nuova York ed io non m’immischierò più in simili spedizioni. Di quelle inimicizie ebbi subito uno spettacolo sanguinoso appena arrivato, mentre attendevo di essere impiegato dalla compagnia ferroviaria o da un contrattore. Giunse in Denver un italiano notoriamente avverso all’Agente Consolare, contro il quale aveva fatto pubblicare pochi giorni prima da un giornale una lettera violenta.","NO"
"Rossi_Adolfo-Naccociu-1889","Rossi Adolfo","Naccociu","1889","Come se nulla fosse, esso si mise una sera a giuocare alle boccie in un cortile insieme con tre fratelli del signor Cappelli. Mentre ferveva il giuoco, capita l’Agente. Il nemico gli fa una grande risata sul viso.","NO"
"Rossi_Adolfo-Naccociu-1889","Rossi Adolfo","Naccociu","1889","― Ho visto la vostra lettera ― dice il sig. Cappelli ― Faremo eleggere voi per nostro Console! Appena pronunciate queste parole nasce una terribile baruffa.","NO"
"Rossi_Adolfo-Naccociu-1889","Rossi Adolfo","Naccociu","1889","Chi si schiera per l’Agente e chi contro. Pugni, colpi di boccie, contusioni e sangue, finchè arrivano due policemen i quali arrestano i contendenti e li conducono in carcere. Il signor Cappelli riuscì a fuggire e nascondersi in una casa vicina dopo aver perduto un dente e buscati parecchi pugni.","NO"
"Rossi_Adolfo-Naccociu-1889","Rossi Adolfo","Naccociu","1889","― Bravo! Questa è la maniera di contenersi ― gli dissi appena lo trovai, in tuono di rimprovero. ― Quando vedeste il vostro oppositore, dovevate tirar diritto per la vostra strada; se v’insultava dovevate denunziarlo alla polizia, e non fare ai pugni come i facchini.","NO"
"Rossi_Adolfo-Naccociu-1889","Rossi Adolfo","Naccociu","1889","― Come? ― rispose fieramente il signor Cappelli ― chi offende me, offende l’Italia; anche Vittorio Emanuele si è battuto a Novara! E andò alle carceri a far mettere in libertà i fratelli, pagando la cauzione anche per il suo nemico, il quale non aveva nel portafoglio i denari necessari.","NO"
"Rossi_Adolfo-Naccociu-1889","Rossi Adolfo","Naccociu","1889","Senza l’Agenzia il signor Cappelli poteva vivere quieto e pacifico; invece le cure consolari gli turbavano il sonno, non gli lasciavano un momento di pace. Per farsi onore dinanzi a me, per mostrarmi che aveva dell’influenza, egli si prestò con tanta premura che dopo tre giorni fui impiegato da un ricco contrattore di una delle Compagnie costruttrici. Percepivo soltanto cinquanta dollari al mese, ma non avevo che da fare un giro ogni settimana lungo la linea, visitando gli operai italiani nei loro accampamenti, servendo da interprete nei giorni di paga e notando i reclami e le lagnanze.","NO"
"Rossi_Adolfo-Naccociu-1889","Rossi Adolfo","Naccociu","1889","Tutte le spese di viaggio mi venivano rifuse. Quel posto mi piaceva assai. Di lì a pochi giorni feci il primo giro “d’ispezione” e partii con gioia perchè avevo diverse piccole e segrete missioni da compiere.","NO"
"Rossi_Adolfo-Naccociu-1889","Rossi Adolfo","Naccociu","1889","Il tronco preso in appalto dal contrattore mio principale serpeggiava sulle più alte sommità, da un piccolo villaggio, Hamilton, fino a Breckenridge. Giunto a Como, una bella mattina d’agosto, feci sellare un cavalo da montagna e attraversata l’alta valle che separa Como da Hamilton, incominciai l’ascensione. Il cavallo era lesto e robusto e io lo montavo come un professore d’equitazione.","NO"
"Rossi_Adolfo-Naccociu-1889","Rossi Adolfo","Naccociu","1889","Mi ero equipaggiato per la circostanza. Indossavo una camicia di lana dal largo solino risvoltato, un cappello di feltro tenero e un paio di stivali lunghi, muniti di quei pittoreschi speroni alla messicana che si usano nell’Ovest. Revolver alla cintura e una bottiglia di whiskey dalla parte del cuore.","NO"
"Rossi_Adolfo-Naccociu-1889","Rossi Adolfo","Naccociu","1889","― Peccato che non mi possa far fotografare in questo romantico costume! ― pensavo con vanità infantile ― Mia madre mostrerebbe con orgoglio agli amici suo figlio vestito così!... Oltrepassato Hamilton lasciai la strada battuta e infilai la via in costruzione in mezzo ai pini caduti, ai sassi smossi con le mine; e trovai presto i primi accampamenti degli operai.","NO"
"Rossi_Adolfo-Naccociu-1889","Rossi Adolfo","Naccociu","1889","Erano per due terzi italiani delle provincie meridionali, bassi, abbronzati dal sole, robusti lavoratori, occupati in gran parte nel livellar la strada asportando il terriccio con carri tirati da muli e con carriole a mano. I lavori di diboscamento e di mina venivano generalmente eseguiti da operai americani e irlandesi. Quei bravi meridionali erano sorvegliati da capi loro connazionali, gente barbuta e fiera, che seduti su certe eminenze, coi cappellacci alla calabrese e coi revolvers alla cintola, circondati di boschi e di creste, richiamavano alla mente i briganti loro antenati, di cui conservavano il leggendario abbigliamento e la superba fisonomia.","NO"
"Rossi_Adolfo-Naccociu-1889","Rossi Adolfo","Naccociu","1889","Alla notte si ritiravano sotto le tende e le log-houses, come nel campo dove io ero arrivato la prima volta, e si facevano la cucina da sè. Montanari quasi tutti; godevano buona salute sebbene in certi punti lavorassero a 10 e 11 mila piedi d’altezza, dove l’aria è rarefatta e alla notte fa molto freddo. Dopo avere esaminati quattro o cinque di quegli accampamenti, passando vicino a sommità coperte di neve, fermandomi ogni tanto per abbeverare il cavallo ansante, osservando estatico dei magnifici paesaggi, non udendo in quelle cupe solitudini che l’eco dello scalpitar del cavallo quando la strada era scavata nella roccia, giunsi alla sezione 15a dove lavorava la squadra venuta con me da Nuova York.","NO"
"Rossi_Adolfo-Naccociu-1889","Rossi Adolfo","Naccociu","1889","Capitato improvvisamente verso mezzogiorno in mezzo ai vecchi compagni che deponevano i badili per andar a desinare, fui accolto con affettuose manifestazioni. Ignari della mia sorte dalla mattina in cui ero calato a Breckenridge, si rallegravano di rivedermi contento, sano e convenevolmente impiegato. ― Venite a pranzo con noi ― mi dissero ― vedrete i miglioramenti che abbiamo introdotti nel nostro accampamento.","NO"
"Rossi_Adolfo-Naccociu-1889","Rossi Adolfo","Naccociu","1889","Giunto con loro al campo, trovai che il maestro d’ascia aveva costruito due belle case di tronchi di pino; una con le lettiere fornite di fieno fresco e profumato serviva per dormire e l’altra per i pasti. Gaetano, il gioviale Gaetanone, assistito da un altro bravo giovanotto, già orologiaro in Nuova York, faceva la cucina per la compagnia, separatamente dagli irlandesi e dagli americani. ― Gaetano, Gaetano!","NO"
"Rossi_Adolfo-Naccociu-1889","Rossi Adolfo","Naccociu","1889","― chiamai ad alta voce appena mi venne additato lo stabilimento culinario. Gaetano, con un grembialone al fianco e una padella in mano, si affacciò all’apertura quadrata che serviva da porta. Io smontai da cavallo ed abbracciai l’amico il quale mi fece gli onori di casa.","NO"
"Rossi_Adolfo-Naccociu-1889","Rossi Adolfo","Naccociu","1889","― Io Gaetano ― disse solennemente ― cuoco della quindicesima sezione, assistito da Ettore, primo aiutante, addetto specialmente alla pelatura della patate, ho l’onore d’introdurvi nelle grandi cucine e nelle vaste sale da pranzo del campo. Le cucine consistevano in una vecchia stufa di ferro collocata in un angolo, e le sale in una log-house col pavimento di terra battuta. Degna di osservazione era la tavola.","NO"
"Rossi_Adolfo-Naccociu-1889","Rossi Adolfo","Naccociu","1889","Siccome mancavano lassù tavole segate, avevano costruita la mensa con dei tronchi intieri di pino, grossissimi, collocati l’uno accanto all’altro, sopra quattro sostegni della circonferenza di tre piedi, piantati per terra. ― Pensate che questa tavola sia abbastanza solida? ― chiese Gaetano, serio.","NO"
"Rossi_Adolfo-Naccociu-1889","Rossi Adolfo","Naccociu","1889","― Credo ― risposi ― che sosterrebbe il peso della torre degli Asinelli. Due giganteschi pini, coricati uno da una parte e uno dall’altra, facevano le funzioni di sedie. Ci accomodammo e, serviti dai due cuochi, mangiammo una buona minestra di riso e fagiuoli, un ragù di bue e patate, della conserva di pesche per dessert e caffè.","NO"
"Rossi_Adolfo-Naccociu-1889","Rossi Adolfo","Naccociu","1889","― Mi dispiace ― disse Gaetano ― di non essere stato informato della venuta vostra, che avrei apparecchiato qualcheduno di quei piatti prelibati con cui solennizziamo le domeniche. ― Verrò, verrò ancora. ― Ebbene, allora assaggerete dello “stufatino alla Colorado.”","NO"
"Rossi_Adolfo-Naccociu-1889","Rossi Adolfo","Naccociu","1889","― Cos’è questa pietanza? ― È un nuovo piatto inventato da me; carne con contorno di quegli eccellenti funghi che crescono abbondantemente nei boschi circostanti. ― Poi, “polli delle Rocciose.”","NO"
"Rossi_Adolfo-Naccociu-1889","Rossi Adolfo","Naccociu","1889","― Cioè? ― Scoiattoli grassi ammazzati a revolverate. Quel matto di Gaetano si abbandonava al buon umore.","NO"
"Rossi_Adolfo-Naccociu-1889","Rossi Adolfo","Naccociu","1889","Finito il pasto, tutti ritornarono al lavoro, meno io che rimasi coi cuochi; Ettore raccoglieva i piatti e Gaetano spazzava i tronchi con una scopa di nuovo genere. ― Cos’è quell’arnese? gli domandai.","NO"
"Rossi_Adolfo-Naccociu-1889","Rossi Adolfo","Naccociu","1889","― Altra mia invenzione. È una spazzola di fronde di pino per pulir la mensa; fresca, verde, facile a rinnovarsi. ― Sempre burlone!","NO"
"Rossi_Adolfo-Naccociu-1889","Rossi Adolfo","Naccociu","1889","E mi racconterete un po’ le vostre avventure dacchè io sono partito, nevvero? ― Figuratevi! Accendo la pipa, dò gli ultimi ordini al mio aiutante e sono con voi.","NO"
"Rossi_Adolfo-Naccociu-1889","Rossi Adolfo","Naccociu","1889","― V’ascolto. ― Dovete sapere dunque ― disse Gaetano ― che quando voi partiste, noi ci rassegnammo tutti a lavorare; ma il vitto era orribile e la casa d’alloggio aperta a tutti i venti. Se alla notte quassù non facesse freddo, non ci avremmo badato magari a dormire a ciel sereno; ma colla brezza che tira e che voi pure esperimentaste, si pigliavano dei raffreddori tremendi: ci alzavamo alla mattina coi crampi e coi dolori reumatici.","NO"
"Rossi_Adolfo-Naccociu-1889","Rossi Adolfo","Naccociu","1889","“Alle nostre istanze i capi rispondevano che nel campo c’era una stufa sola, ma che ne avevano mandata a pigliar una a Como. Appena arrivava, si farebbe cucina separata. E intanto si continuava a mangiar male e dormire peggio.","YES"
"Rossi_Adolfo-Naccociu-1889","Rossi Adolfo","Naccociu","1889","Una bella notte, ossia una brutta notte, appena addormentatici nei nostri scaffali, sorse un temporale e cominciò a piovere dirottamente. Mi svegliai di soprassalto e mi sentii tutto bagnato. L’acqua che cadeva a catinelle aveva levato dagl’interstizi dei pini che formavano il tetto della log-house la terra e l’erba e penetrava abbondantemente nell’interno in forma di fangosi rivoletti che dopo aver lavato le lettiere allagavano il pavimento.","NO"
"Rossi_Adolfo-Naccociu-1889","Rossi Adolfo","Naccociu","1889","Immaginatevi la scena che successe. ― Noi anneghiamo! ― gridavano i compagni svegliandosi.","NO"
"Rossi_Adolfo-Naccociu-1889","Rossi Adolfo","Naccociu","1889","E balzando dai giacigli per terra, sentendo l’acqua fino alle caviglie, bestemmiavano nell’oscurità, raccoglievano i panni e mezzo nudi scappavano fuori. Ma di fuori era peggio ancora; lampi, acqua e tenebre. In simile maniera, spaventati, col fagotto delle vesti sotto il braccio, devono essere fuggiti di casa i contemporanei di Noè, la notte in cui si apersero le cateratte del cielo e cominciò il diluvio universale.","NO"
"Rossi_Adolfo-Naccociu-1889","Rossi Adolfo","Naccociu","1889","Allora io gridai: ― Ragazzi, abbiamo un rifugio, la tenda dove si mangia. Andiamo là; spero che l’acqua non penetrerà in così gran quantità come qui. Ci ricoverammo nella tenda sotto la quale infatti non pioveva.","NO"
"Rossi_Adolfo-Naccociu-1889","Rossi Adolfo","Naccociu","1889","Per terra però l’acqua era alta un piede e cresceva. Salimmo sulle tavole, accendemmo una candela di sego e infilammo i pantaloni: quello era un quadro! Potevano essere le 11.","YES"
"Rossi_Adolfo-Naccociu-1889","Rossi Adolfo","Naccociu","1889","Il temporale infuriava senza dar segno alcuno di calmarsi. Accendemmo le pipe. Coricarsi sulle tavole non si poteva; ci accontentammo di star seduti.","NO"
"Rossi_Adolfo-Naccociu-1889","Rossi Adolfo","Naccociu","1889","Visto e considerato che il lagnarsi e l’imprecare tornava perfettamente inutile, che conveniva meglio subire filosoficamente l’umida sorte, io mi misi a cantare. I compagni mi secondarono e il cic-ciac dell’acquazzone sulla tenda accompagnava le nostre canzoni. Finito il repertorio, ripetuto “Con che cor morettina tu mi lasci” e “Se te tocco una manina” io improvvisai una serie di “rispetti” che cominciava:","NO"
"Rossi_Adolfo-Naccociu-1889","Rossi Adolfo","Naccociu","1889","Fior di lasagna, Noi siam raminghi e poveri Giunti quassù in montagna: Quando il vento non sibila, L’acqua in letto ci bagna. Fior di mughetto, Noi si dormiva placidi: La pioggia ruppe il tetto E poi fra lampi e fulmini Venne a trovarci in letto.” ― Ah!","NO"
"Rossi_Adolfo-Naccociu-1889","Rossi Adolfo","Naccociu","1889","― sospirai ― Ed io non c’era! ― Fu proprio un peccato. Si cantò dunque fino al mattino; la pioggia aveva cessato prima dell’alba, ma la casa era impraticabile; una pozzanghera.","NO"
"Rossi_Adolfo-Naccociu-1889","Rossi Adolfo","Naccociu","1889","Appena venne la luce s’andò in commissione alla tenda del capo e lo conducemmo alla log- house inondata e diroccata. “― Avete ragione, disse, qui non si può più dormire. Oggi invece di venir sul lavoro intendetevi col maestro d’ascia vostro compagno e fabbricatevi una casa nuova.","NO"
"Rossi_Adolfo-Naccociu-1889","Rossi Adolfo","Naccociu","1889","Io vi dò subito i chiodi necessari.” Ci mettemmo all’opera colle accette e, sotto la direzione del nostro bravo falegname, in due giorni rizzammo le due log- houses che vedete, ampie e comode, assai migliori della prima, non è vero? ― Si, sembrano due cottages rusticani, pittoreschi, con quei tetti aguzzi. ― Poco cottages e molto rusticani.","NO"
"Rossi_Adolfo-Naccociu-1889","Rossi Adolfo","Naccociu","1889","Giunse presto la stufa e io fui innalzato alle funzioni di cuoco: si fece la cucina da noi e per noi e s’inaugurò la vita pacifica che ora conduciamo. Questi furono gli avvenimenti principali del primo mese. ― E l’ubbriacatura, la lasci fuori?","NO"
"Rossi_Adolfo-Naccociu-1889","Rossi Adolfo","Naccociu","1889","― disse vivamente il sotto cuoco. ― Ah, bravo! ― continuò Gaetano.","NO"
"Rossi_Adolfo-Naccociu-1889","Rossi Adolfo","Naccociu","1889","― Dimenticavo un episodio degno di menzione: la prima sbornia e le cadute dai burroni. ― O che avete anche dei liquori qui? ― No, ma ce n’è a Breckenridge.","NO"
"Rossi_Adolfo-Naccociu-1889","Rossi Adolfo","Naccociu","1889","Compiuto il primo mese di lavoro, sabato scorso si ricevette la paga e si decise di passare la festa nel villaggio più vicino. Alla domenica mattina perciò a gruppi di cinque o sei facemmo la nostra gita. Calati nel paese, si mangiò, si bevve e si stette allegri.","NO"
"Rossi_Adolfo-Naccociu-1889","Rossi Adolfo","Naccociu","1889","Dopo quaranta giorni che non si assaggiava nė un bicchiere di birra, nè una goccia di whiskey, non si badò all’economia. Nessuno però bevette fuori di misura, ma non si sapeva che in queste alte regioni le bevande alcooliche hanno, (specialmente su chi se ne astenne da lungo tempo) maggior potenza che nelle basse pianure, e che due bicchierini di rhum bevuti a nove o diecimila piedi di altezza, equivalgono a quattro ingoiati a livello del mare. “Alla sera infatti, usciti da Breckenridge e preso il sentiero della montagna, ci accorgemmo che le nostre gambe traballavano; ognuno voleva per sè solo la viottola e inciampava in ogni sasso.","NO"
"Rossi_Adolfo-Naccociu-1889","Rossi Adolfo","Naccociu","1889","Calava la notte e trascorsa un’ora dacchè s’ era partiti, non avevamo percorso ancora metà della strada. Temendo di smarrirsi, alcuni levarono di saccoccia la piccola bottiglia di liquore comperato per berne qualche sorso alla sera, finito il lavoro; e l’accostarono alla bocca. Credevano di pigliar fiato ed allungare il passo; invece rimanevano indietro.","NO"
"Rossi_Adolfo-Naccociu-1889","Rossi Adolfo","Naccociu","1889","Fino al piede del monte sul quale è situato l’accampamento, tutti arrivarono alla bell’e meglio; ma quando si trattò di salire il ripido sentiero che conduce qui, l’affare si fece serio. Io ne vidi alcuni arrampicarsi quasi carponi e poi sdrucciolare improvvisamente come tanti sassi e rotolar giù nelle buche, fermandosi fra i tronchi dei pini morti. Era una scena singolare, ve lo assicuro.","NO"
"Rossi_Adolfo-Naccociu-1889","Rossi Adolfo","Naccociu","1889","I meno ubbriachi avrebbero voluto aiutare i compagni, ma erano appena capaci di pensare a sè stessi. E poi l’oscurità profonda impediva le ricerche. Il fatto si è che alla mattina seguente io mi trovai in letto, ma come vi pervenissi non lo so.","NO"
"Rossi_Adolfo-Naccociu-1889","Rossi Adolfo","Naccociu","1889","Diedi uno sguardo intorno, contai i compagni e vidi che ne mancavano dodici. Ci alzammo e andammo a cercarli lungo i fianchi della montagna, in mezzo ai boschi, in fondo ai precipizi. Li trovammo nelle vicinanze, colla testa rotta, gli abiti lacerati e le membra contuse.","NO"
"Rossi_Adolfo-Naccociu-1889","Rossi Adolfo","Naccociu","1889","Non si ricordavano più di niente. Sapevano che la sera innanzi avevano fatto il possibile per giungere a casa, ma che le gambe non li reggevano, che ruzzolarono giù e dove si fermarono stettero e s’addormentarono. È questo l’effetto del whiskey sulle Montagne Rocciose.”","YES"
"Rossi_Adolfo-Naccociu-1889","Rossi Adolfo","Naccociu","1889","Nel mio giro lungo il tronco in costruzione, trovai una squadra di operai chinesi. Erano uomini piccoli, magri, abbronzati dal sole, vestiti d’abiti di tela turchina, con dei cappelli di paglia a larga tesa, quasi piatti portati dal loro paese. Checchè se ne dica, il chinese è un buon operaio, che resiste alle più dure fatiche, che s’avvezza a tutti i climi.","NO"
"Rossi_Adolfo-Naccociu-1889","Rossi Adolfo","Naccociu","1889","Su quelle alte solitudini i chinesi lavoravano silenziosamente, non scambiando fra di loro che qualche monosillabo. I capi li mettevano a lavorare isolati, un miglio, due miglia lontani dagl’irlandesi e dagli americani i quali li detestano. Eppure gli Stati Uniti non dovrebbero dimenticare che lunghi tratti della ferrovia interoceanica furono compiuti per opera dei figli del Celeste Impero; essi soli resistevano alla fatica nelle giornate più calde, in mezzo alle nude praterie infuocate dal sole; essi soli accettavano di lavorare nelle paludi con l’acqua fino a mezza gamba.","NO"
"Rossi_Adolfo-Naccociu-1889","Rossi Adolfo","Naccociu","1889","Entrai nella loro tenda. Dormivano negli scompartimenti, sulle dure tavole, con una piccola stuoia arrotolata per guanciale. Le pareti interne erano decorate con striscie di carta rossa, coperte d’iscrizioni in lingua chinese.","NO"
"Rossi_Adolfo-Naccociu-1889","Rossi Adolfo","Naccociu","1889","Io non avevo mai vedute prima di allora donne chinesi, perchè non seguirono ancora gli uomini sulla costa atlantica; ma appena tornato a Denver potei levarmi la curiosità. Nella capitale del Colorado ve n’ha qualche dozzina. Pochissime sono mogli oneste e vivono coi mariti, lavandai, mercanti di curiosità e di the; quasi tutte appartengono alla infelice classe delle schiave importate sulla costa del Pacifico da infami speculatori.","NO"
"Rossi_Adolfo-Naccociu-1889","Rossi Adolfo","Naccociu","1889","Abitano in alcune casette di legno, nel quartiere più povero della città. Basse di statura come gli uomini, non differiscono dai maschi che nella capigliatura, divisa in mezzo, ingommata, lucida e pettinata precisamente come vedesi nei ventagli che rappresentano una famiglia chinese. Sono piuttosto grasse; indossano tre o quattro giubbe sovrapposte come quelle degli uomini e dei calzoni assai larghi che lasciano vedere i piedi piccolissimi, calzati da scarpe di feltro ricamate.","NO"
"Rossi_Adolfo-Naccociu-1889","Rossi Adolfo","Naccociu","1889","Si tingono le ciglia, le guancie e le unghie. Alla sera, sedute sopra un trespolo, colle gambe incrociate alla turca, presso una finestrella socchiusa, sorridono ai passanti. Se son visitate da uomini della loro razza, chiudono le imposte e non ricevono i bianchi.","NO"
"Rossi_Adolfo-Naccociu-1889","Rossi Adolfo","Naccociu","1889","In China, com’è noto, il libero amore ha il suo culto e le donne pubbliche non sono riguardate con disprezzo come presso le altre nazioni. Esse invitano perciò la gente ad entrar nei tempietti dove distribuiscono i loro asiatici favori, con quella naturalezza con cui un mercante qualsiasi offre la propria mercanzia. Le donne chinesi non conoscono nè il pudore nè la vergogna.","NO"
"Rossi_Adolfo-Naccociu-1889","Rossi Adolfo","Naccociu","1889","È vero però anche che quasi tutte vengono rubate alle famiglie o comperate dai genitori per avviarle all’orribile mestiere, in tenera età, prima che arrivino all’uso della ragione. Spinto dalla curiosità, una sera entrai in una di quelle case, accompagnato da un artista mio amico il quale aveva fotografato una giovane chinese assai ben fatta e di lineamenti regolarissimi. Tre ragazze ed una vecchia sedevano nell’anticamera fumando dell’oppio misto al tabacco, in pipe di forma bizzarra.","NO"
"Rossi_Adolfo-Naccociu-1889","Rossi Adolfo","Naccociu","1889","Tutta la stanza era piena di fumo e dell’acre odore della droga inebbriante. Le tre erano giovanissime, grossotte, pulite, vestite e dipinte con molta cura. ― Tutto quello che io voglio ― dissi alla più bella, quella copiata dal fotografo ― si è di vedere il vostro piede nudo.","NO"
"Rossi_Adolfo-Naccociu-1889","Rossi Adolfo","Naccociu","1889","― Impossibile, impossibile! ― rispose la giovane con un gesto di orrore. Le compagne fecero dei segni analoghi di ripugnanza, apparendo grandemente scandolezzate.","NO"
"Rossi_Adolfo-Naccociu-1889","Rossi Adolfo","Naccociu","1889","― Voi dimenticate ― mi disse ridendo il fotografo ― che nessun occhio profano può osservare senza la calza il piedino di una chinese! Io feci un segno alla ragazza; costei mi condusse in una cella illuminata da un lampioncino dipinto, colle pareti decorate di strane incisioni e di ghirigori indecifrabili. Il letto sembrava un altare.","NO"
"Rossi_Adolfo-Naccociu-1889","Rossi Adolfo","Naccociu","1889","Era un gran cassone quasi quadrato, alto poco più di un metro, coperto di una bianca tovaglia, senza materassi, provvisto di due guanciali che lo coprivano quasi intieramente. Pendevano dalle pareti e chiudevano il letto due cortine di tela azzurra, rabescate di disegni chinesi, riunite con un fermaglio rappresentante un idolo, un diavolo. L’odore dell’oppio, acutissimo, regnava anche là dentro.","NO"
"Rossi_Adolfo-Naccociu-1889","Rossi Adolfo","Naccociu","1889","― Come vi chiamate? ― le chiesi. ― Lu.","NO"
"Rossi_Adolfo-Naccociu-1889","Rossi Adolfo","Naccociu","1889","― Dunque, Lu, eccovi qua un paio di dollari; io voglio vedere solamente uno dei vostri piedi che sono tanto piccoli. ― Shut-up (tacete) ― mormorò la fanciulla chiudendo la porta e con le poche parole d’inglese che parlava, tentò di farmi capire che richiedevo una cosa assai strana e difficile. I due dollari però l’avevano un po’ ammansata.","NO"
"Rossi_Adolfo-Naccociu-1889","Rossi Adolfo","Naccociu","1889","― Io sono un pittore come il mio amico ― continuai ― Egli vi dipinse; io sono innamorato del vostro piedino e desidero di disegnarlo. Non sapete che voi avete il piede più piccolo e più bello di tutte le donne di Denver e dell’America intiera? ― Ah, voi siete un pazzo!","NO"
"Rossi_Adolfo-Naccociu-1889","Rossi Adolfo","Naccociu","1889","― rispose la fanciulla lusingata nel suo amor proprio ― Nessun uomo vide mai il mio piede. ― Ebbene, io sarò il primo. E gettai sul letto un altro mezzo dollaro.","NO"
"Rossi_Adolfo-Naccociu-1889","Rossi Adolfo","Naccociu","1889","― Non lo direte mica a nessuno? Guai se anima vivente lo sapesse; le mie compagne e i miei connazionali mi ucciderebbero. E borbottò alcune altre parole con cui voleva dire che stava per commettere un sacrilegio.","NO"
"Rossi_Adolfo-Naccociu-1889","Rossi Adolfo","Naccociu","1889","Si levò la babuccia e la calza. La pelle era bruna. Io credevo di vedere una cosa deforme, ma invece il meraviglioso piedino non conservava quasi traccia della violenza subita nel suo sviluppo.","YES"
"Rossi_Adolfo-Naccociu-1889","Rossi Adolfo","Naccociu","1889","Soltanto le unghie erano appena visibili nelle dita inferiori. In complesso appariva tozzo ma non deformato. Non era lungo neppure un decimetro; pareva appartenesse ad una bambina grassa di quattro o cinque anni.","NO"
"Rossi_Adolfo-Naccociu-1889","Rossi Adolfo","Naccociu","1889","Tutto contento, raggiunsi allora l’amico, mostrandogli trionfante una striscia di carta che conservo fra le mie curiosità; cioè la misura esatta del piede destro della bella chinese. XIX. Leadville - La caccia alle anitre - Curioso modo di estrarre un cadavere dal fondo di un lago","NO"
"Rossi_Adolfo-Naccociu-1889","Rossi Adolfo","Naccociu","1889","Un’altra curiosa gita fu quella che feci poche settimane dopo a Leadville per conto del mio principale. Leadville, uno dei centri più popolati del Colorado, conta circa 20,000 abitanti e giace sopra una squallida cima delle Montagne Rocciose, a circa 11,000 piedi sul livello del mare. Ci si va in una notte da Denver colle linee Denver and Rio Grande e Denver and South Park.","NO"
"Rossi_Adolfo-Naccociu-1889","Rossi Adolfo","Naccociu","1889","Il treno composto di carri piccoli e leggieri, corre in mezzo ad un paesaggio selvaggiamente pittoresco, sale e scende per curve arditissime lungo i fianchi di montagne sulle quali non cresce che il pino; supera le maggiori altezze su cui gli audaci ingegneri americani abbiano osato porre delle rotaie; e in certi punti s’insinua fra gole così strette che bisogna guardarsi bene dallo sporgere i gomiti fuori degli sportelli. Anche nel cuore dell’estate conviene accendere le stufe nei vagoni che vanno da Denver a Leadville, tanto fredda è l’aria in quelle eccelse solitudini. Io ci andai d’agosto, e dopo tre giorni, sebbene la stagione fosse bella e risplendesse ogni dì il sole, aveva le labbra tutte screpolate.","NO"
"Rossi_Adolfo-Naccociu-1889","Rossi Adolfo","Naccociu","1889","Quelli che risiedono poi lassù dopo qualche tempo diventano rossi in viso come tanti gamberi cotti. Appena arrivato alla stazione (col convoglio tirato da due macchine) mi si affacciò una distesa di casupole di legno, fabbricate sui sassi, sopra una superficie ineguale, non ravvivata da un solo filo di erba. Intorno, l’orizzonte era frastagliato da picchi aguzzi, da creste coperte di nevi eterne.","NO"
"Rossi_Adolfo-Naccociu-1889","Rossi Adolfo","Naccociu","1889","Soltanto più giù, sulle falde delle montagne inferiori, si vedeva qualche pino rachitico, quasi senza foglie. Giunto nel centro del desolato paese, attraversando delle strade non selciate, piene di buche e di pietre [pochissime sono fiancheggiate da marciapiedi di legno,] mi trovai in uno spazio vuoto: la piazza. In mezzo ad essa era legato ad un palo un orsacchiotto preso il giorno innanzi da alcuni minatori.","NO"
"Rossi_Adolfo-Naccociu-1889","Rossi Adolfo","Naccociu","1889","Gli edifizi principali che sorgevano intorno, fra cui una Banca, erano tutti di legno; si contavano sulle dita le costruzioni in pietra, come l’ufficio della posta e il municipio. Gli uomini che popolavano quelle strade erano per la maggior parte vestiti di grosse camicie di lana, e di abiti di fustagno; aveano in testa dei cappelloni di feltro grigio alla messicana, a larga tesa, e calzavano dei lunghi stivali colle suole coperte di chiodi. Essi erano minatori: Leadville è una città di miniere per eccellenza.","NO"
"Rossi_Adolfo-Naccociu-1889","Rossi Adolfo","Naccociu","1889","Sorse pochi anni fa, come tanti paesi delle regioni ricche di metalli nel Colorado. Alcuni esploratori giunsero per caso lassù in cerca d’oro e d’argento, scoprirono dei grandi filoni argentiferi, rizzarono delle tende e incominciarono a scavare. Sparsasi la voce delle scoperte fatte, il drappello s’ingrossò rapidamente, si fabbricarono le prime capanne, una bottega da liquori, una chiesa e in cinque o sei anni Leadville diventò uno dei più importanti paesi del Colorado.","NO"
"Rossi_Adolfo-Naccociu-1889","Rossi Adolfo","Naccociu","1889","Oggi la sua produzione metallica ascende a parecchi milioni di dollari all’anno; ha un vasto laboratorio per macinare e purificare i metalli e la popolazione guadagna molto denaro; ma appena esaurite le miniere, non potendo lassù fiorire altra industria, tutti se ne andranno e le case abbandonate diventeranno la tana degli orsi che abbondano nei dintorni. Dovendosi importar tutto dalle lontane pianure, i viveri sono carissimi e bisogna comperar perfino l’acqua che è scarsa e si attinge da pochi pozzi artesiani, assai profondi e scavati con grave spesa. Questa scarsezza d’acqua rende più pericolosi gl’incendi, molto frequenti in causa del materiale di cui son fatte le case.","NO"
"Rossi_Adolfo-Naccociu-1889","Rossi Adolfo","Naccociu","1889","A proposito, è originalissima la maniera con cui si chiamano i pompieri quando si sviluppa il fuoco. La prima notte che passai a Leadville, rincasando verso le undici, sentii improvvisamente degli spari nella strada vicina. Mi fermo, tendo l’orecchio per ascoltare se trattavasi d’una rissa e in quella mi sopraggiungono alle spalle alcuni uomini he estraggono i revolvers e li scaricano all’aria mettendosi a correre.","NO"
"Rossi_Adolfo-Naccociu-1889","Rossi Adolfo","Naccociu","1889","Di lì a pochi istanti udii la campana della macchina dei pompieri. Quelle schioppettate non erano altro che un allarme, una chiamata dei pompieri. Ma non s’odono le revolverate nelle pubbliche strade soltanto quando bisogna metter in guardia i cittadini contro il fuoco.","YES"
"Rossi_Adolfo-Naccociu-1889","Rossi Adolfo","Naccociu","1889","In causa della posizione eccezionale, dell’industria speciale e dell’affluenza d’avventurieri d’ogni risma, i costumi a Leadville sono molto primitivi; i saloons [osterie] divengono spesso teatro di scene barbare e le strade di risse sanguinose. Non c’è uomo che non porti i revolver alla cintura e le autorità sono assai poco rispettate. Raramente passa una settimana senza che per un diverbio personale, per una donna, per una questione di giuoco, non succeda qualche omicidio.","NO"
"Rossi_Adolfo-Naccociu-1889","Rossi Adolfo","Naccociu","1889","Quando gli operai, che lavorano nelle vicine miniere guadagnando tre, quattro e perfino cinque scudi al giorno, riscuotono le loro paghe, si abbandonano a delle orgie periodiche. Ogni sera nelle liquorerie e nei teatracci di Leadville si vedono delle scene che farebbero ammattire un romanziere verista. Le rappresentazioni drammatiche sono le più volgari che si possano immaginare.","NO"
"Rossi_Adolfo-Naccociu-1889","Rossi Adolfo","Naccociu","1889","Nel teatro principale del paese, vidi un dramma popolare, durante il quale si spararono non meno di venti schioppettate, furono condotti sulla scena un cavallo e tre somari e tutti gli attori vennero ammazzati dalla protagonista, l’amante coraggiosa di un minatore delle Montagne Rocciose. In quel teatro tutti tenevano il cappello in testa, fumavano o mangiavano dei peanuts gettandone le buccie addosso alla gente seduta di sotto; e i professori d’orchestra suonavano in maniche di camicia. Il direttore poi, facendo stridere il suo violino, fumava una pipa di gesso.","NO"
"Rossi_Adolfo-Naccociu-1889","Rossi Adolfo","Naccociu","1889","Sembrano esagerazioni, nevvero? E che avreste detto allora se foste entrati in certe case da giuoco, dove si perdono ogni notte migliaia e migliaia di dollari e dove si ubbriacano poi i giuocatori fortunati e poco accorti per ispogliarli; dove si puntano biglietti da cento scudi, tenendo una mano sul revolver? Lo spettacolo più caratteristico me l’offerse un saloon in cui si beveva whiskey a 25 soldi il bicchierino, e si faceva all’amore al suono d’un’orchestra scordata, composta dei soliti musicanti ubbriachi e scamiciati.","YES"
"Rossi_Adolfo-Naccociu-1889","Rossi Adolfo","Naccociu","1889","Bisogna avvertire che le donne oneste, le madri di famiglia, sono poche a Leadville e vivono ritirate; che le altre, scarse esse pure, sono ricercatissime da tutti quei minatori che vivono mesi intieri senza vedere una gonnella; e che quelle che vanno a vendersi lassù sono il rifiuto delle città meno barbare degli Stati circostanti. In quel saloon dunque sedevano intorno ai tavoli degli operai, sporchi, abbrutiti dalle orgie e dalle fatiche. Essi ordinavano liquori a tutto andare e pagavano, tirando fuori dalle tasche delle manate di pezzi da venti scudi in oro, mescolati al tabacco da ciccare.","NO"
"Rossi_Adolfo-Naccociu-1889","Rossi Adolfo","Naccociu","1889","In mezzo a loro circolavano sette od otto donne, brutte, ributtanti, la più giovane delle quali non aveva meno di trent’anni. Codeste arpie intonacate di belletto, si sedevano sulle ginocchia dei minatori, accarezzavano loro le barbe ispide, i menti sui quali colava dagli angoli della bocca la saliva annerita dalle cicche, e bevevano, bevevano. E gli operai, cogli occhi imbambolati, sorridendo oscenamente, stringevano le vite di quelle floscie creature e le baciavano, e cantavano delle canzoni insensate.","NO"
"Rossi_Adolfo-Naccociu-1889","Rossi Adolfo","Naccociu","1889","Una di tali megere, mi si disse, aveva messo alla banca di risparmio, in due anni, 12,000 dollari! Così è fatta Leadville nel Colorado. Continuai a lavorare per conto della compagnia fino all’autunno.","NO"
"Rossi_Adolfo-Naccociu-1889","Rossi Adolfo","Naccociu","1889","Quando cadde la prima neve e furono sospesi i lavori, rimasi in libertà e mi stabilii a Denver dove vivevo modestamente, aiutando il signor Cappelli a sbrigare gli affari suoi e quelli dell’Agenzia. Quando non avevo niente da fare, andavo a caccia. A sud-ovest di Denver in un altipiano circondato da brutte colline, sulle quali non cresce che il cactus, giacciono due laghi frequentati in autunno da innumerevoli stormi di folaghe, d’anitre e di beccaccini.","NO"
"Rossi_Adolfo-Naccociu-1889","Rossi Adolfo","Naccociu","1889","Ogni anno in ottobre quegli uccelli abbandonano le regioni dell’est dove comincia il freddo ed emigrano in California e nel Messico, in cerca di mite clima e di più grasse pasture. Attraversando nel loro viaggio il Colorado, si fermano alcune ore per riposarsi e pascolare, poi si chiamano, si ordinano in lunghe file, ripigliano il volo e si perdono nell’orizzonte verso l’ovest. Io approfittavo appunto di tali fermate per fare insieme ad un amico delle vere stragi.","NO"
"Rossi_Adolfo-Naccociu-1889","Rossi Adolfo","Naccociu","1889","Ogni mattina d’ottobre, ci alzavamo due ore prima dell’alba, passavamo in barca il Platte River, ed attraverso il sabbioso altipiano, calpestando le piante grasse coperte di spine che ci scorticavano gli stivali, ci dirigevamo verso uno dei laghi. Giunti sulla riva ci appostavamo tra le canne a venti metri dall’acqua e si aspettava. Certe volte faceva molto freddo, ma le nostre fiaschette contenevano del whiskey assai forte che avrebbe riscaldato lo stomaco di un morto.","NO"
"Rossi_Adolfo-Naccociu-1889","Rossi Adolfo","Naccociu","1889","Appena l’alba rischiarava il cielo, cominciavano a giungere gli uccelli. Veduto il lago, essi calavano a frotte, si gettavano nell’acqua e pescavano. Noi non facevamo altro che tirare in mezzo ad essi quando s’abbassavano, prima che passassero sulle nostre teste per tuffarsi, cosicchè gli uccisi ci cadevano intorno, fra le canne; e quando s’era stanchi di ammazzarne, non avevamo che da scegliere i più grossi [si preferivano generalmente i beccaccini] legarli insieme per le gambe in grossi mazzi e portarli a casa.","NO"
"Rossi_Adolfo-Naccociu-1889","Rossi Adolfo","Naccociu","1889","Quelli che non potevamo raccogliere, rimanevano abbandonati per terra; alcuni che cadevano in acqua dopo essere stati colpiti dal nostro piombo, marcivano nel lago. Sdegnavamo poi assolutamente di tirare alle folaghe; in mezzo a tanta abbondanza di anitre e di beccaccini, la carne di folaga ci sembrava troppo volgare e cattiva; se ne ammazzavamo qualcuna per caso, la si lasciava tra le canne senza neppur contarla. Ma una grave disgrazia venne presto a interrompere le nostre cacce.","NO"
"Rossi_Adolfo-Naccociu-1889","Rossi Adolfo","Naccociu","1889","Un giovane siciliano residente in Denver, uno svelto giovinotto. che per quattro anni aveva fatto in Italia il bersagliere, ebbe una mattina l’idea di seguirci e di portar seco un battello per raccogliere le anitre uccise che noi abbandonavamo nell’acqua dello Sloan’s Lake. Quella mattina la caccia era stata ancora più abbondante del solito; e una gran quantità di beccaccini, anitre e folaghe galleggiavano sul lago.","NO"
"Rossi_Adolfo-Naccociu-1889","Rossi Adolfo","Naccociu","1889","Era una di quelle antipatiche mattine in cui il cielo scialbo e il vento d’autunno mettono addosso i brividi e fan desiderare la stufa. Mentre il sole, fasciato di nubi come un vecchio invalido, mostrava la faccia plumbea e versava la sua pallida luce sulla lividezza del passaggio, e mentre io e l’amico cacciatore ci sbandavamo par tirare qualche altro colpo, il giovane siciliano saltò nella barchetta che aveva ormeggiato alla riva dello Sloan’s e si spinse al largo per raccogliere la selvaggina galleggiante. In quel momento levossi un vento turbinoso ― cosa che su quell’altipiano succede spesso e all’improvviso ― la barchetta, guidata forse con mano inesperta, si rovesciò.","NO"
"Rossi_Adolfo-Naccociu-1889","Rossi Adolfo","Naccociu","1889","Ignoro se il povero ex bersagliere sapesse nuotare: fatto sta che colò a fondo e non ricomparve più. Si sarà dibattuto senza dubbio fino all’ultimo istante con l’energia della disperazione, ma impigliatosi fra le erbe che tappezzano il letto del lago dovette soccombere. Io e l’amico, che ci eravamo frattanto allontanati, non vedemmo nè udimmo nulla.","NO"
"Rossi_Adolfo-Naccociu-1889","Rossi Adolfo","Naccociu","1889","Solo quando si ritornò e si trovò la barca rovesciata e il siciliano non rispose alle nostre chiamate, indovinammo quanto era successo. Con quel dolore che ognuno può immaginarsi, avvertimmo della disgrazia il Coroner di Denver, certo signor Linton, il quale si recò con noi sul luogo e fece pescare il cadavere; ma ignorandosi il punto preciso dove era colato a fondo, ogni ricerca riuscì vana. Il Coroner ebbe allora una di quelle idee che vengono solo agli americani.","NO"
"Rossi_Adolfo-Naccociu-1889","Rossi Adolfo","Naccociu","1889","Il dì appresso andò di nuovo al lago con alcuni soldati e con un cannone della Chaffee Light Artillery, e fece sparare cannonate nell’acqua per agitarla, liberare il cadavere dalle erbe e farlo venire a galla. Ma non si videro che masse di alghe. Il giorno seguente, però rinnovatosi il tentativo, fu scoperto finalmente il corpo a poca distanza dalla riva sud.","NO"
"Rossi_Adolfo-Naccociu-1889","Rossi Adolfo","Naccociu","1889","Da quel giorno le anitre non furono più disturbate nel fatale Sloan’s Lake. XX. La bella Nacociù","NO"
"Rossi_Adolfo-Naccociu-1889","Rossi Adolfo","Naccociu","1889","Quello che mi accompagnava a caccia, l’unico amico che avessi a Denver, era uno di quegli originali che si trovano viaggiando all’estero, uno di quei tipi singolari di artisti italiani, che balzati in terre straniere dalle vicende della vita, vivono ignorati, trascurando di coltivare quelle attitudini dell’ingegno colle quali in patria avrebbero potuto farsi un nome. L’avevo conosciuto così. Una mattina di settembre, tornato da un giro nel South Park, entrai in una birreria di Denver.","NO"
"Rossi_Adolfo-Naccociu-1889","Rossi Adolfo","Naccociu","1889","Il “barkeeper” appena mi vide, sicuro di farmi un piacere, mi presentò un connazionale che stava accendendo un sigaro e da pochi giorni era venuto a stabilirsi nel Colorado. Diedi un’occhiata al forestiero e mi piacque subito; capii che doveva essere una brava ed intelligente persona. Aveva una bella figura marziale ed un magnifico paio di mustacchi; era uno di quegli uomini dalla fisonomia aperta e franca dei quali si diventa amici in poche ore.","NO"
"Rossi_Adolfo-Naccociu-1889","Rossi Adolfo","Naccociu","1889","Noi lo diventammo in pochi minuti. ― Lei è toscano? ― lo interrogai.","NO"
"Rossi_Adolfo-Naccociu-1889","Rossi Adolfo","Naccociu","1889","― Di Pescia. ― Compaesano di Giusti… ― Che so tutto a memoria...","NO"
"Rossi_Adolfo-Naccociu-1889","Rossi Adolfo","Naccociu","1889","― Davvero? ― esclamai stringendogli forte la mano. ― Io non mi sarei mai figurato di trovar uno studioso del Giusti in questi deserti!","NO"
"Rossi_Adolfo-Naccociu-1889","Rossi Adolfo","Naccociu","1889","E quando gli dissi che io pure l’amavo tanto il Giusti, e che ero un giovane pubblicista nomade, scappato dall’Italia a ventun’anno per la smania di veder nuovi monti e nuovi mari, trasformatomi da giornalista in agente d’una compagnia ferroviaria per la voglia di attraversare il vasto continente americano, egli mi serrò ambo le mani e mi diede del tu. ― Sappi ― disse ― che dacchè sono in questo paese, sette anni ho vissuto sempre in una città del Michigan, dove gl’italiani sono pochi e analfabeti, e non mi par vero di trovare un connazionale col quale poter parlare in lingua paesana. E con parola facile, rapida, elegante, mi narrò che per una dozzina d’anni era stato brigadiere de’ reali carabinieri; che nel suo paese, in quell’aria respirata da Beppe Giusti, aveva succhiato col latte l’amore alla poesia e alla letteratura; e che poi, non avendo potuto studiare regolarmente, s’era istruito da sè leggendo tutti i libri che trovava.","NO"
"Rossi_Adolfo-Naccociu-1889","Rossi Adolfo","Naccociu","1889","Queste letture gli avevano sviluppato il bernoccolo innato della poesia: egli faceva versi con una facilità straordinaria. Venuto in America, finiti i quattrini prima di trovar da impiegarli in qualche proficuo commercio, s’era messo a fare il pittore a fresco; in poco tempo aveva imparato il mestiere ed ora viveva benino dipingendo fiori e ornati nei soffitti e nelle pareti delle case, delle chiese. Dal modo con cui egli mi fece brevemente questo racconto, condito di anedotti piccanti, lardellato di motti arguti, vidi che non solo aveva del talento, ma molto carattere, che era uomo leale e di cuore.","NO"
"Rossi_Adolfo-Naccociu-1889","Rossi Adolfo","Naccociu","1889","Da quel giorno si fece vita insieme; alla sera, finiti i nostri rispettivi lavori, si pranzava nello stesso albergo, si chiacchierava, si beveva, si fumava, si passeggiava e si recitavano dei versi fino all’ora di andare a letto. Le nostre due stanze erano vicine e quanto non s’aveva sonno si continuava a chiacchierare attraverso la porta aperta. Una festa, in gran confidenza, egli mi chiamò nella sua camera, aperse una valigia e ne trasse alcuni scartafacci.","NO"
"Rossi_Adolfo-Naccociu-1889","Rossi Adolfo","Naccociu","1889","Erano versi da lui improvvisati tempo avanzato, canti liberali ispirati alle idee di Ingersoll (autore a lui molto caro) satire finissime contro tutte le ipocrisie della società moderna, dolci e melanconiche canzoni alla patria lontana e ad una vecchia madre. In quei versi si vedeva un uomo pieno d’ingegno e di cuore, ma del quale l’educazione letteraria non era completa; c’erano delle pagine veramente classiche e delle altre in cui la forma lasciava molto a desiderare. Egli lo sapeva.","NO"
"Rossi_Adolfo-Naccociu-1889","Rossi Adolfo","Naccociu","1889","― Io non fo versi ― mi disse ― nè per il pubblico, nè per la stampa, ma per me e per gli amici. Li fo perchè mi piace, non limo perchè mi manca il tempo necessario. È veramente un peccato poichè in quella valigia ricordo d’aver trovato delle satire piene di vigore e di brio, che rivedute alquanto, sarebbero più che degne della stampa.","NO"
"Rossi_Adolfo-Naccociu-1889","Rossi Adolfo","Naccociu","1889","Ah, non dimenticherò mai le dolci e allegre serate passate insieme nella capitale del Colorado. Quanti lieti racconti, quanti versacci, quante risate, quanto vino! Del vino, sicuro, e del vino italiano.","NO"
"Rossi_Adolfo-Naccociu-1889","Rossi Adolfo","Naccociu","1889","Nell’ovest dove non si tracanna che whiskey e birra, può sembrar strano che noi due, tutt’altro che ricchi e in caso d’importarne, si bevesse del Barbèra e del Chianti; eppure ne bevevamo. Ecco come. Una sera si faceva la solita giratina dopo pranzo, lungo una delle vie principali della città, quando ci fermammo davanti alla vetrina di un mercante di liquori, tutta piena di bottiglie.","NO"
"Rossi_Adolfo-Naccociu-1889","Rossi Adolfo","Naccociu","1889","Mentre esaminava quell’esposizione alcoolica, il mio amico diede improvvisamente un grido di sorpresa e di gioia. In mezzo a quelle bottiglie il suo sguardo s’era fermato su alcune i cui biglietti portavano scritto: Barbèra, 1870; Grignolino, 1871; Moscato d’Asti, 1869; Capri, 1870; Chianti, 1871. Ci guardammo in viso, entrammo simultaneamente nel magazzino e dicemmo al negoziante, un tedesco corpulento:","NO"
"Rossi_Adolfo-Naccociu-1889","Rossi Adolfo","Naccociu","1889","― Voi avete del vino italiano? ― Sì, quattro o cinque dozzine di bottiglie che non posso vendere perchè nessuno qui, all’infuori del vino del Reno, conosce i vini d’Europa. ― E come lo aveste?","NO"
"Rossi_Adolfo-Naccociu-1889","Rossi Adolfo","Naccociu","1889","― Le comperai dodici o tredici anni fa da un negoziante italiano che aveva aperto qui uno spaccio di vino e che andò poi a stabilirsi nell’Est. Se volete assaggiare quel vino ve lo dò a un dollaro la bottiglia per sbarazzarmene, sebbene lo creda divenuto eccellente, dopo dodici anni.... Ne portammo a casa una mezza dozzina, gli promettemmo di andare a pigliare un po’ alla volta le altre, e mantenemmo la parola!","NO"
"Rossi_Adolfo-Naccociu-1889","Rossi Adolfo","Naccociu","1889","Ed era dopo aver sturato una di quelle polverose bottiglie che noi, rinchiusi nel mio studio, con la stufa che russava allegramente in un angolo, si parlava di letteratura. Spesso io pigliavo la penna e scrivevo i versi che s’improvvisavano insieme, sonetti, ottave, composizioni che duravano quanto durava il vino e che se non si finivano prima dell’ultima bottiglia, rimanevano incomplete per sempre. Una sera d’ottobre, per esempio, salivamo verso le otto nello studio, si riempiva di carbone la stufa, si accendevano i sigari e poi si pigliava una delle bottiglie rare,","NO"
"Rossi_Adolfo-Naccociu-1889","Rossi Adolfo","Naccociu","1889","― Cosa si fa stasera? ― chiedeva l’amico sdraiandosi sul sofà. ― Intanto si beve.","NO"
"Rossi_Adolfo-Naccociu-1889","Rossi Adolfo","Naccociu","1889","Il vento fischiava di fuori; attraverso i vetri si vedevano le acque nere del Platte River che scorrevano silenziosamente sotto le finestre ed i pioppi che agitavano i loro rami dalle foglie gialle, lungo la riva. ― E se facciamo dei versi? insinuavo io.","NO"
"Rossi_Adolfo-Naccociu-1889","Rossi Adolfo","Naccociu","1889","― Che versi, che versi? ― rispondeva burbero l’ex brigadiere. ― Se sapesti che bella leggenda indiana lessi oggi in un giornale americano; se te la racconto scommetto che viene anche a te la voglia di metterla in rima e di farne una romanza.","NO"
"Rossi_Adolfo-Naccociu-1889","Rossi Adolfo","Naccociu","1889","―Sentiamo un po’. ― Ecco. Un capo degli Siù ha una bellissima figlia la quale s’innamora un giorno del figlio del capo di una tribù nemica.","NO"
"Rossi_Adolfo-Naccociu-1889","Rossi Adolfo","Naccociu","1889","― Solita storia; e poi? ― Una notte questo giovane rapisce la fanciulla, la porta in una caverna, si sposano. Il vecchio Siù, appena viene informato del ratto, monta su tutte le furie, insegue gli amanti, li sorprende e ordina ai suoi guerrieri di gettar il giovine giù da un burrone, non lasciandogli che il tempo necessario per intuonar un inno di morte.","NO"
"Rossi_Adolfo-Naccociu-1889","Rossi Adolfo","Naccociu","1889","Il pittore ascolta con maggiore attenzione. ― E appena il sole sparì dietro le grandi montagne dell’ovest, mentre le prime stelle illuminavano il puro firmamento, dietro un segnale del vecchio capo, quattro guerrieri s’impadronirono del giovine principe e lo lanciarono nel burrone. In quell’istante, ratta come il baleno, la fanciulla si scioglieva dalle braccia di suo padre e gridato due volte il nome dell’amante, spiccava un salto e spariva nello stesso precipizio.","NO"
"Rossi_Adolfo-Naccociu-1889","Rossi Adolfo","Naccociu","1889","― Bella, commovente leggenda ―mormora l’amico. ― I loro corpi ― concludo io ― furono trovati uno accanto all’altro in fondo alla vallata. Dinanzi alla scena terribile, svanì l’odio del vecchio Siù, il quale permise che sua figlia e l’amante avessero un solo sepolcro nel medesimo boschetto, dove le liane proteggono con fitta rete la loro dimora inviolabile ed eterna.","NO"
"Rossi_Adolfo-Naccociu-1889","Rossi Adolfo","Naccociu","1889","― Per dio, hai ragione ― dice il pittore vuotando il bicchiere. ― C’è da cavarne una bella romanza. Incomincia tu.","NO"
"Rossi_Adolfo-Naccociu-1889","Rossi Adolfo","Naccociu","1889","E io principio: La figliuola prediletta Dell’illustre capo Siù È una fresca giovinetta Che si chiama Nacociù, Nacociù che in lingua indiana Val flessuosa come liana. ― Non è vero niente affatto ― mi scuso dinanzi all’amico ― che Nacociù sia una parola indiana e che significhi flessuosa come una liana, ma...","NO"
"Rossi_Adolfo-Naccociu-1889","Rossi Adolfo","Naccociu","1889","― Benone, tira dritto. E io continuo: Dai più giovani guerrieri È richiesta per isposa, Ma agli omaggi lusinghieri Ella mostrasi ritrosa; Ancor sordo è il vergin cuore Alla voce dell’amore.","NO"
"Rossi_Adolfo-Naccociu-1889","Rossi Adolfo","Naccociu","1889","― Buon esordio ― osserva l’amico. ― Adesso bisogna farla innamorare. “Go ahead!”","NO"
"Rossi_Adolfo-Naccociu-1889","Rossi Adolfo","Naccociu","1889","Un mattin scendendo sola Del Missouri la corrente, La leggiadra barcaiola Incontro lo sguardo ardente D’un garzone forestiero Molto bello e molto fiero. Quello sguardo sconosciuto Fe’ tremar la verginella; Un sorriso ed un saluto Ed il core della bella Da quel giorno fu conquiso Da un saluto e da un sorriso. ― Stasera hai una vena stupenda.","NO"
"Rossi_Adolfo-Naccociu-1889","Rossi Adolfo","Naccociu","1889","― E tu sei un poltrone. Ora conviene descrivere il rapimento e la fuga, a te: parte seconda. L’ex brigadiere si mette a sedere sul sofà, scuote la cenere del sigaro, si caccia la sinistra nei capelli, fissa il carbone ardente della stufa e mormora:","NO"
"Rossi_Adolfo-Naccociu-1889","Rossi Adolfo","Naccociu","1889","Del nemico più spietato Sempre in guerra cogli Siù È figliuol l’innamorato Della vaga Nacociù E.... eccetera Eeceterra. Una notte nera nera Ei dei Siú nel campo scende, ― (dispettoso) No, non sono in vena!","NO"
"Rossi_Adolfo-Naccociu-1889","Rossi Adolfo","Naccociu","1889","Aspetta: Una notte nera nera Ei penetra fra gli Siù: Mentre infuria la bufera Ei rapisce Nacociù: Con l’amante dietro in groppa Giù fra i boschi via galoppa. ― Benissimo!","NO"
"Rossi_Adolfo-Naccociu-1889","Rossi Adolfo","Naccociu","1889","― Ti ripeto che mi manca l’estro stasera. ― Bevi allora. ― Ora cambiamo metro.","NO"
"Rossi_Adolfo-Naccociu-1889","Rossi Adolfo","Naccociu","1889","Il vecchio s’accorge della fuga; ci vogliono dei senari accoppiati. ― Sicuro, per esempio: Raccolti i guerrieri dal padre furente Udito l’oltraggio, “Corriam, inseguiamolo” Sull’orme si lancian del giovin fuggente.","NO"
"Rossi_Adolfo-Naccociu-1889","Rossi Adolfo","Naccociu","1889","E l’amico aggiunge: Di grida feroci risuona ogni speco La chioma si strappa il vegliardo frenetico [!] “Vendetta, vendetta” rispondegli l’eco.","NO"
"Rossi_Adolfo-Naccociu-1889","Rossi Adolfo","Naccociu","1889","― “Very good!” Parte quarta: gli amanti nel bosco sopra un letto di foglie. Altro cambiamento di metro su questo tuono: Nella china più boscosa S’è la coppia già nascosa...","NO"
"Rossi_Adolfo-Naccociu-1889","Rossi Adolfo","Naccociu","1889","Oppure: Ben celato dalle fronde Una grotta li nasconde.... ― C’è più vino?","NO"
"Rossi_Adolfo-Naccociu-1889","Rossi Adolfo","Naccociu","1889","― No. ― Allora continueremo domani. ― Eh sì.","NO"
"Rossi_Adolfo-Naccociu-1889","Rossi Adolfo","Naccociu","1889","Come possiamo descrivere la scena drammatica della sorpresa e del doppio salto, a bocca asciutta? Quando lasciai l’ovest, ci separammo cogli occhi lustri. Oggi egli è sempre là e fa il pittore; si chiama Pietro Martini, ma fu da me soprannominato il Bardo delle Montagne Rocciose.","NO"
"Rossi_Adolfo-Naccociu-1889","Rossi Adolfo","Naccociu","1889","Intanto in causa della stagione gli affari peggioravano. Io avevo dinanzi a me una magra invernata. Ritornata la primavera, sarei stato impiegato di nuovo sulle costruzioni ferroviarie; ma in quel frattempo quanta noia, quante giornate fredde e solitarie!","YES"
"Rossi_Adolfo-Naccociu-1889","Rossi Adolfo","Naccociu","1889","E poi, anche agente stabile della compagnia, non mi sentivo pienamente contento e soddisfatto Il baco del giornalismo mi rodeva. Non si può d’un tratto soffocar le più intime aspirazioni; è impossibile troncare di botto una lunga abitudine e rinunziare all’esercizio di quelle attitudini per cui uno si sente nato. Il giornalismo vuol dire lotta, vuol dire emozioni quotidiane, dolci, acri, amare; e quando un giovane è entrato in quel campo e vi si è esercitato ed ha compiuto le prime prove, malgrado i disinganni continui e dolorosi, non può più uscirne.","YES"
"Rossi_Adolfo-Naccociu-1889","Rossi Adolfo","Naccociu","1889","“Noi altri siamo come i gatti ―scrisse assai bene il mio confratello d’America Dario Papa nel suo librone sul Giornalismo. ― Ci combattiamo fra noi continuamente, ma amiamo la casa, l’ambiente. Di noi si può dire quello che fu detto dei preti: Semel abbas semper abbas.","NO"
"Rossi_Adolfo-Naccociu-1889","Rossi Adolfo","Naccociu","1889","Una volta che si è stati giornalisti, lo si è per tutta la vita. Una volta che ci si è impeciati di questa pece, non si riesce più a togliersela di dosso.” Io mi trovavo in questo stato d’animo, quando un bel giorno i proprietari del giornale Il progresso Italo-Americano da me redatto prima di partire pel Colorado, m’invitarono a ritornare in Nuova York.","NO"
"Rossi_Adolfo-Naccociu-1889","Rossi Adolfo","Naccociu","1889","Feci le mie valigie, pigliai il treno quel giorno medesimo e ritornai alla metropoli dove mi fermai fino al gennaio scorso, fino a quando cioè la nostalgia e le lettere di una madre che non vedevo da cinque anni, mi richiamarono in patria. FINE.","NO"
